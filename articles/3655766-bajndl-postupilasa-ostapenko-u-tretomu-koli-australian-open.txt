Українка Катерина Байндл (Козлова) завершила боротьбу на Відкритому чемпіонаті Австралії з тенісу у Мельбурні.

За вихід до четвертого кола змагань Байндл за 1 годину 10 хвилин поступилася 17-му номеру «посіву» Олені Остапенко з Латвії - 3:6, 0:6, передає Укрінформ.
Путівку до чвертьфіналу Australian Open Остапенко розіграє із 7-ю «ракеткою» світу американкою Корі Гауфф, яка у свою чергу завдала поразки своїй співвітчизниці Бернарді Пері - 6:3, 6:2.
Байндл вперше в кар'єрі дійшла до третього раунду Відкритого чемпіонату Австралії. До цього Катерина програвала у першому колі протягом чотирьох розіграшів поспіль (2017-2020).
Перший у сезоні турнір серії Grand Slam пройде до 29 січня.
Фото: Getty Images.