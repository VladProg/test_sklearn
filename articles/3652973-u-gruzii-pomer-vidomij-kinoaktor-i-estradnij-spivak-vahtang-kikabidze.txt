У Грузії помер відомий кіноактор, естрадний співак, сценарист, кінорежисер, автор пісень і депутат грузинського парламенту нинішнього скликання Вахтанг Кікабідзе. Йому було 84 роки.

Про це повідомляє грузинський телеканал Mtavari, передає Укрінформ.
Кікабідзе навчався в Тбіліському державному університеті імені Івана Джавахішвілі в 1959-1965 рр. та Інституті іноземних мов у 1961-1963 рр. З 1959 року – артист філармонії, з 1967-го – соліст вокально-інструментального ансамблю «Орера».
На міжнародному кінофестивалі «Картахан-70» отримав нагороду за найкраще виконання чоловічої ролі у фільмі «Не впадай у відчай» (1969), а в 1978-му отримав державну премію за виконання ролі у фільмі «Міміно».
За час своєї кар’єри в кінематографі Кікабідзе створив чимало незабутніх образів, які стали улюбленими героями глядачів таких популярних фільмів, як «Не хвилюйся!», «Міміно», «Мелодії Верійського району» та інші.
Як відомо, Кікабідзе був великим другом України, різко засуджував розв’язану росією війну проти України, а в серпні минулого року спрямував кошти від концерту в Батумі на допомогу 26-й артилерійській бригаді ім. генерала-хорунжого Романа Дашкевича Сухопутних військ ЗСУ.