Американська компанія Snap Inc., що зокрема володіє месенджером Snapchat, вирішила припинити подальшу розробку літаючих камер для селфі Pixy.

Як передає Укрінформ, про це повідомляє The Wall Street Journal.
Нещодавно виконавчий директор компанії Еван Шпігель повідомив співробітникам, що рішення компанії зупинити подальший розвиток цього проєкту є частиною ширшої зміни пріоритетів направлення ресурсів компанії.
Pixy – це невеликий дрон, який злітає та приземлюється в руці користувача. Він був представлений лише наприкінці квітня з початковою ціною у 230 доларів.
Під час презентації безпілотника Шпігель заявив, що компанія планує продати їх в обмеженій кількості. За словами особи, знайомої з цим питанням, Snap продовжить продавати поточну продукцію Pixy.
Зазначається, що компанія особливо сильно постраждала в останні місяці через збої на ринку цифрової реклами, опублікувавши найнижче квартальне зростання продажів у липні. У зв’язку з цим результатам акції Snap впали майже на 40%.
Компанія також досі намагається усунути наслідки від змін, внесеними корпорацією Apple у свою політику конфіденційності, які завдають шкоди рекламному бізнесу Snap.
Як повідомляв Укрінформ, американська компанія Amazon заявила, що невдовзі планує розпочати здійснювати доставки замовлених пакунків безпілотниками.

PHOTO: LANNA APISUKH FOR THE WALL STREET JOURNAL