Американська компанія SpaceX вивела на орбіту ще 51 мінісупутник для поповнення орбітального угруповання глобальної мережі інтернет-покриття системи Starlink.

Про це повідомила компанія у Твіттері, передає Укрінформ.
«Підтверджено розгортання 51 супутника Starlink, завершивши 40-ву місію SpaceX цього року!» - заявили у компанії.


Falcon 9 launches 51 Starlink satellites and Spaceflight’s Sherpa-LTC to orbit pic.twitter.com/6sjswVI0fH
— SpaceX (@SpaceX) September 5, 2022

На порталі Space.com зазначається, що ракета-носій Falcon 9 стартувала з космодрому у штаті Флорида у понеділок о 6:00 за київським часом. За 49 хвилин 51 супутник Starlink виведено на заплановану орбіту.

Як повідомлялося, 13 серпня ракета-носій Falcon 9 компанії SpaceX стартувала на орбіту з черговою партією з 46 мінісупутників Starlink.
Starlink – це проєкт SpaceX, який за допомогою мережі супутників надає доступ до широкосмугового інтернету. Швидкість такого інтернету до 1 Гбіт/с для кожного абонента, а користуватися ним можна у будь-якій точці Землі.