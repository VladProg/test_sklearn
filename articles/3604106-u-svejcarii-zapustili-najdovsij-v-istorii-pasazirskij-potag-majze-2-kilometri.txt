У суботу швейцарська залізнична компанія встановила рекорд найдовшого у світі пасажирського потяга, який подолав 25-кілометровий маршрут через Альпи.

Про це повідомляє АР, передає Укрінформ.
Повідомляється, що компанія Rhaetian Railway запустила поїзд довжиною 1,9 кілометра, що складається зі 100 вагонів, на частині маршруту Альбула – Берніна від Преда до Бергена.





У 2008 році цей маршрут був включений до списку Всесвітньої спадщини ЮНЕСКО. Він пролягає через 22 тунелі, частина з яких закручені по спіралі через гори, і через 48 мостів, включаючи вигнутий віадук Ландвассера.

Зазначається, що вся подорож зайняла більше години, і чимало сторонніх спостерігачів вишикувалися уздовж долини, щоб спостерігати, як потяг долає маршрут через Альпи.

Директор Rhaetian Railway Ренато Фашіаті заявив, що спроба рекорду мала на меті підкреслити інженерні досягнення Швейцарії та відзначити 175-річчя швейцарських залізниць.
Фото: Keystone