В неділю, 22 січня, збірна України стартуватиме в європейській частині кваліфікації чемпіонату світу з кібербаскетболу - eFIBA Season 1.

Матчі проходитимуть на платформі баскетбольного симулятора NBA 2k23 в режимі ProAM, передає Укрінформ.
Україна стала однією з 12-ти європейських команд, які боротимуться за чемпіонський титул. Загалом 30 національних кібербаскетбольних федерацій розділені на шість конференцій і змагатимуться за титул чемпіонів конференцій.
Учасники світової першості:
Європа - УКРАЇНА, Бельгія, Кіпр, Франція, Німеччина, Велика Британія, Італія, Латвія, Литва, Португалія, Іспанія, Туреччина
Азія - Катар, Індонезія, Ливан, Монголія, Філіппіни, Саудівська Аравія
Америка - Аргентина, Барбадос, Бразилія, Пуерто-Ріко
Африка - Бенін, Буркіна Фасо, Кот-д’Івуар, Єгипет, Гана, Мадагаскар, Марокко, Туніс.
кіберфутбол
Розклад матчів збірної України
22 січня
14.00. Україна - Італія
14.45. Україна - Туреччина
15.30. Україна - Велика Британія
16.30. Україна - Франція
18.45. Україна - Латвія.
Фото: facebook.com/UkrBasket.