Для обстеження нестабільних конструкцій об'єкта «Укриття» (саркофага) на Чорнобильській АЕС необхідно 1 млн євро. У цьому питанні Україна розраховує на підтримку французьких партнерів.

Про це повідомляє Укрінформ із посиланням на пресслужбу Міністерства захисту довкілля та природних ресурсів України у Фейсбуці.
«Наш обов’язок, попри війну, забезпечити ядерну безпеку України. Адже йдеться не тільки про нашу державу, а й про безпеку усього світу. Сьогодні ми говоримо про це з партнерами із Франції. Розраховуємо на плідну співпрацю», - відзначив заступник у міністра Олександр Краснолуцький під час зустрічі з послом Франції в Україні Етьєном де Понсеном.
Представник міністерства уточнив, що Чорнобильська зона потребує не тільки відновлення, а й розв'язання нагальних проблем, з якими Україна не може самостійно впоратися через війну. Наприклад, для обстеження нестабільних конструкцій «Укриття» необхідно 1 млн євро.


Наразі команда Міндовкілля разом з французькою делегацією відвідали Чорнобильську зону, де оглянули Алею Пам’яті та експозицію роботів, які допомагали у ліквідації наслідків аварії на ЧАЕС.

Також сторони відвідали новий безпечний конфайнмент, який запустили в експлуатацію у 2021 році. Він був побудований за підтримки донорських коштів міжнародних партнерів. Тоді Україна взяла на себе зобов’язання фінансувати обслуговування споруди.
Як повідомлялось, уряд Французької Республіки планує передати Україні 3 млн євро для забезпечення ядерної безпеки.
Фото: Міндовкілля