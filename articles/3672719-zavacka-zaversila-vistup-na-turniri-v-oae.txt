Українка поступилася торішній чемпіонці турніру у першому колі.

Катаріна Завацька поступилась Олені Остапенко з Латвії у першому раунді турніру WTA 1000 у Дубаї - 1:6, 4:6, передає Укрінформ.
Матч тривав 1 годину 16 хвилин.

Завацька вдруге зіграла проти Остапенко: у 2019 році українка зустрічалася з латвійкою у першому колі на турнірі WTA 250 у Ташкенті, і тоді Олена відмовилася продовжувати боротьбу за рахунку 6:3, 5:4 на користь Катаріни.

Для Завацької сьогоднішній матч був сьомим проти суперниці з топ-20 рейтингу, в якому вона зазнала сьомої поразки.

Українка вдруге взяла участь в основній сітці турніру WTA 1000. Два роки тому Катаріна також стартувала у Дубаї з кваліфікації та програла у першому колі Жиль Тайхманн.

Як повідомляв Укрінформ, перша ракетка України Ангеліна Калініна обіграла Вероніку Кудерметову і вже завтра зіграє проти Даяни Ястремської, яка у першому раунді здобула перемогу над Алізе Корне. Марта Костюк також зіграє у другому колі турніру її суперницею буде Белінда Бенчич.
Фото: btu.org.ua