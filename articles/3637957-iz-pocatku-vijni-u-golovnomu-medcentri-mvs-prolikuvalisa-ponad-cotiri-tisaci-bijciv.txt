Від початку повномасштабного вторгнення у Головному медичному центрі Міністерства внутрішніх справ пролікувалися понад чотири тисячі бійців.

Про це сказав перший заступник міністра внутрішніх справ Євгеній Єнін у коментарі журналістам під час відвідання медцентру 20 грудня, передає Укрінформ.
"Сьогодні ми перебуваємо у Головному медичному центрі Міністерства внутрішніх справ. Усього за 10 місяців через нашу систему перейшло більше чотирьох тисяч бійців. Зокрема, у Головному медичному центрі пролікувалося близько 750 поранених представників Збройних сил України, Національної гвардії і Національної поліції. Крім того, пролікувалися ветерани системи МВС", – сказав він.

За словами заступника міністра, медцентр оснащений сучасним обладнанням, яке допомагає бійцям швидше відновлюватися, а під час лікування застосовують методики ранньої реабілітації і заняття арт-терапією.


У ході візиту Єнін зустрівся з пораненими і звільненими з полону бійцями, вручив їм відомчі нагороди і передав малюнки дітей-учасників конкурсу "Я у безпеці з МВС".

Фото: МВС