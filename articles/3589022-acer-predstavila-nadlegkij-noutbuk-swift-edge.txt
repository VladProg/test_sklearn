Тайванська компанія Acer презентувала свою нову розробку – ноутбук Swift Edge з 16-дюймовим OLED-екраном.

Як повідомляє Укрінформ, про це йдеться у презентації компанії Acer.
Зазначається, що Swift Edge виготовлений зі сплаву, який на 20% легший і вдвічі міцніший за звичайний алюміній. Розробники позиціонують цей ноутбук, як «ультрапортативний» пристрій, зважаючи на його вагу – 1,17 кг.

У презентації також зазначається, що дисплей Swift Edge «був професійно відкалібрований і сертифікований, щоб збалансувати обмеження синього світла, зберігаючи при цьому вищу якість кольорів і зводячи потенційне напруження очей до мінімуму для комфортнішого тривалого перегляду».

За словами розробників, фронтальна камера нового ноутбуку дозволяє отримати високоякісні зображення навіть в умовах слабкого освітлення.
Ціна ноутбука Swift Edge, вказана на сайті компанії Acer, складає 1499,99 дол. США.
Фото: www.acer.com