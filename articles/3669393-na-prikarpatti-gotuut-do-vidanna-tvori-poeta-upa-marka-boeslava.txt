На Івано-Франківщині готують до видання твори поета УПА Марка Боєслава.

Про це кореспондентові Укрінформу повідомив директор Музею визвольної боротьби імені Степана Бандери, історик Ярослав Коретчук.

Фото з сайту blitz.if.ua

«Працюємо у посиленому режимі, щоб видати чотиритомник творів Марка Боєслава. Цього року ми побачимо щонайменше один том», - запевняє Коретчук.
За його словами, один том відображатиме Марка Боєслава як поета, інший – як письменника, і ще один із томів буде присвячений його журналістській та редакторській діяльності.
Також, за словами Коретчука, у Івано-Франківському обласному музеї визвольної боротьби 24 лютого відкриють виставку, присвячену Марку Боєславу.
Раніше Музей придбав архів Марка Боєслава, який став основою для написання книги «Сотня «Дністер». Терня чи лаври».
Михайло Васильович Дяченко (псевдо: «Гомін», «Марко Боєслав») — український військовий та політичний діяч, член Української Головної Визвольної Ради (УГВР), референт пропаганди Карпатського краю, чоловий поет УПА, ідеолог, публіцист та пропагандист українського збройного підпілля ОУН-УПА. Редактор підпільного часопису «Чорний ліс» (1947—1950). Лицар Срібного Хреста Заслуги.
Фото: vikna.if.ua