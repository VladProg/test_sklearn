Верховна Рада на найближчому засіданні позбавить депутатських мандатів Наталію Королевську, Юрія Солода та Олега Волошина, обраних від забороненої політичної партії "Опозиційна платформа – За життя".

Про це заступниця Голови ВР Олена Кондратюк заявила в коментарі Укрінформу.
"Королевська, Солод та Волошин написали заяви на складання мандатів. Ми їх точно позбавимо мандатів на найближчому засіданні", – сказала Кондратюк.
Як повідомлялося, раніше народні депутати Наталія Королевська, Юрій Солод та Олег Волошин, обрані до Верховної Ради від забороненої політичної партії "Опозиційна платформа – За життя", написали заяви про складання мандатів.