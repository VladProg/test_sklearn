Чоловіча збірна України з тенісу у четвер отримала суперника у наступному матчі Кубок Девіса.

Наша команда боротиметься за вихід до кваліфікації фінальної частини змагань. Її опонент - збірна Колумбії, передає Укрінформ.
Протистояння відбудеться 15-16-го або 16-17 вересня нинішнього року Це буде номінально домашній матч для України.
Колумбійці минулого вікенду зазнали поразки від Великої Британії на етапі Qualifiers. Наші тенісисти, у свою чергу, обіграли збірну Лівану у плей-офф Першої Світової групи.
Команди України та Колумбії раніше ніколи не грали одна проти одної.
Фото: ФТУ.