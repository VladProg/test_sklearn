Український студент завоював першу золоту медаль на Всесвітній зимовій універсіаді.

Про це повідомляє Міністерство освіти та науки, передає Укрінформ.
“Студент Національного університету фізичного виховання і спорту Михайло Харук посів перше місце у змаганнях з гігантського паралельного слалому у Лейк-Плесіді (США). Нагорода стала четвертою у заліку українців”, - йдеться у повідомленні.

У змаганнях зі сноуборду Віта Боднарук стала четвертою, Василь Кашелюк посів сьоме місце, Надія Гапатин фінішувала десятою. Біатлоністка Лілія Стеблина показала четвертий результат у фінальних змаганнях, Юлія Городна – сьомий. У чоловічій гонці Степан Кінаш фінішував дев'ятим.

Вчора, 22 січня 2023 року, в останній день Всесвітньої універсіади українські лижники бігли мас-старт, а сноубордисти змагалися у паралельному слаломі.

Українську команду на Всесвітній зимовій універсіаді представляють 61 спортсмен та 29 тренерів з 20 українських і 2 закордонних університетів (Польщі та США).
Фото: Міносвіти