Лідери “Бухарестської дев’ятки” (B9) серед іншого обговорюють шляхи подальшої підтримки України.

Про це під час відкриття саміту “Бухарестської дев’ятки” в середу у Варшаві за участі президента США Джо Байдена і генсека НАТО Єнса Столтенберга заявив президент Польщі Анджей Дуда, передає кореспондент Укрінформу.
“Сьогодні ми хочемо подумати спільно, у колі найближчих союзників, про наші чергові кроки перед самітом B9 у Братиславі і самітом НАТО у Вільнюсі, а також можливості надання подальшої підтримки Україні”, - підкреслив Дуда.
Він зазначив, що цьогорічний саміт B9 має особливе значення в контексті наближення річниці повномасштабні агресії росії проти України, що розпочалася 24 лютого.
Дуда нагадав, що торік, наступного дня після повномасштабного вторгнення рф в Україну, лідери B9 збиралися у Варшаві, щоб обговорити найбільші виклики для східного флангу НАТО і яким чином можна підтримати друзів в Україні.
Фото: fb/Andrzej Duda