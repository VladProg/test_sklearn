Сьогоднішній смертельний обстріл Херсона російськими загарбниками виглядає як "ницість і слабкість агресора, що не може визнати поразки".

Як передає Укрінформ, про це дружина Президента Олена Зеленська написала у Твіттері.
"Так виглядає ницість і слабкість агресора, що не може визнати поразки. Знову прицільний удар росіян по українських цивільних. Вихідний день, обстріляний центр Херсона", - зазначила Зеленська.
Вона наголосила, що не може бути виправдань російському терору – лише жорстка відповідь.
Як повідомляв Укрінформ, у прокуратурі Херсонської області поінформували, що кількість загиблих внаслідок обстрілу російськими військовими центру Херсона 24 грудня зросла до восьми.
За даними заступника керівника Офісу Президента Кирила Тимошенка, поранені вже 58 людей, серед них 18 – важкопоранені.
Фото: ОП