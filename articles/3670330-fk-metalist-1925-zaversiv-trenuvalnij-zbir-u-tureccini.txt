У середу опівдні футболісти харківського клубу «Металіст 1925» попрощався з готелем Tui Blue у турецькому місті Сіде, який протягом останніх 25 днів був домівкою української команди під час тренувального збору.

Команда вилетить до Варшави, а звідти автобусом повернеться в Україну, передає Укрінформ.
Після повернення на батьківщину гравці отримають кілька днів відпочинку.
З неділі, 19 лютого, команда розпочне цілеспрямовано готуватися до перенесеного матчу 6-го туру чемпіонату української Прем'єр-ліги проти «Олександрії», який відбудеться 27-го лютого.
Фото: metalist1925.com.