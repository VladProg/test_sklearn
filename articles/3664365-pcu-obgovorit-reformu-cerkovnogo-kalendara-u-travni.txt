Православна церква України обговорить церковну календарну реформу 24 травня цього року.

Про це йдеться у повідомленні ПЦУ за підсумками засідання Синоду, передає Укрінформ.
“Священний Синод затвердив порядок надання благословення парафіям та монастирям ПЦУ на використання новоюліанського календаря (Постанова №52). Було вирішено скликати 24 травня 2023 р. чергове засідання Архієрейського собору, одним з питань порядку денного якого є обговорення календарної реформи”, - йдеться у дописі.
Як повідомлялося, глави ПЦУ й УГКЦ домовилися створити робочу групу для реформи церковного календаря.