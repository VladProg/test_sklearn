На шостому етапі Кубка світу з біатлону в Антгольц-Антерсельві (Італія) у суботу, 21 січня, відбудуться гонкки переслідування.

Жіночий персьют на 10 км із чотирма вогневими рубежами розпочнеться о 14.00 за київським часом, передає Укрінформ.
Україну представлятимуть Юлія Джима (20-й стартовий номер; відставання від лідерки 1 хвилина 09 секунд), Олена Білосюк (32; +1.29), Олександра Меркушина (44; +1.51) та Анастасія Меркушина (55; +2.14).
У чоловічій гонці переслідування на 12,5 км о 16.00 виступлять Артем Прима (стартує 31-м; відставання від лідера 2 хвилини 09 секунд), Антон Дудченко (41; +2.28), Денис Насико (44; +2.30) та Тарас Лесюк (56; +2.54).
Програму італійського етапу Кубка світу-2022/23 завершать 22 січня класичні естафети.