9 лютого, жіноча баскетбольна збірна України проведет перший матч заключного ігрового вікна кваліфікації Євробаскету-2023.

Команда Срджана Радуловича номінально домашню гру проводитиме в Ризі, де протистоятиме збірній Фінляндії.
Перша зустріч між цими командами у відборі на чемпіонат Європи завершилась перемогою української збірної з рахунком 77:71. Наші суперниці програли всі чотири матчі відбору і втратили всі шанси на вихід у фінальну частину. У збірної України наразі дві перемоги після чотирьох матчів.
Головний тренер збірної України Срджан Радулович задоволений складом, який вдалося зібрати на заключне ігрове вікно:
«Я задоволений нашим ростером. Як на мене, це наш найсильніший склад. У нас є поєднання молодих та досвідченіших гравчинь. Гадаю, що це має спрацювати. Щодо Аліни, вона - найголовніша гравчиня в українському баскетболі за останні десять років. Все побудовано навколо неї, і нині немає сенсу це міняти», - сказав Радулович.
Трансляція матчу Україна - Фінляндія відбудеться на телеканалі XSPORT і розпочнеться о 19.00.
Фото: fbu.ua.