Футбольні клуби «Динамо» (Київ) і «Колос» (Ковалівка) досягли домовленості про оренду 25-річного захисника киян Микити Кравченка.

Термін дії орендної угоди оборонця з «Колосом» становить один рік, передає Укрінформ.
Микита вже грав за команду з Ковалівки на правах оренди у сезоні-2020/2021. У його активі 20 матчів за «Колос» у всіх турнірах.
У системі київського «Динамо» Кравченко перебуває з 2015 року. Крім «Динамо» і «Колоса», він також виступав в оренді за донецький «Олімпік» (12 матчів) і «Дніпро-1» (16 поєдинків).
Фото: fcdynamo.com.