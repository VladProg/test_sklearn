Влада Китаю запустила на орбіту новий супутник зв'язку з космодрому у Січані, що розташований у південно-західній провінції Сичуань.

Як передає Укрінформ, про це повідомляє Xinhua.
Супутник ChinaSat 26 був запущений у четвер, 23 лютого, о 19:49 за пекінським часом ракетою-носієм Long March-3B.
Зазначається, що космічний апарат в основному надаватиме послуги високошвидкісного широкосмугового доступу зв’язку для фіксованих терміналів, а також терміналів, встановлених на транспортних засобах, на кораблях і в повітрі.
Цей запуск став 463-ю місією серії ракети-носія типу Long March.
Як повідомляв Укрінформ, американська компанія SpaceX за дев’ять годин здійснила запуски двох ракет Falcon 9 із супутниками на борту.
Фото: Xinhua