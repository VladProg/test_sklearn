Президент Володимир Зеленський узяв участь у вшануванні пам’яті мільйонів жертв Голокосту.

Глава держави встановив лампадку біля меморіального знаку «Менора» на території Національного історико-меморіального заповідника «Бабин Яр», повідомляє пресслужба ОП.
«Сьогодні, як і завжди, Україна вшановує памʼять мільйонів жертв Голокосту. Ми знаємо й памʼятаємо, що байдужість убиває разом із ненавистю. Байдужість і ненависть завжди тільки вдвох здатні творити зло», – сказав Зеленський у зверненні з нагоди Міжнародного дня пам’яті жертв Голокосту.






Зеленський встановив лампадку біля "Менори" у Бабиному Яру / Фото: Офіс Президента





























































У церемонії також взяли участь керівник Офісу глави держави Андрій Єрмак, представники дипломатичного корпусу європейських країн, США та Канади.

Відео: Офіс Президента

Президент подякував дипломатам за участь у вшануванні пам’яті жертв Голокосту.
Як повідомлялося, 27 січня у світі відзначають Міжнародний день пам’яті жертв Голокосту. Дата встановлена Генеральною Асамблеєю ООН на знак вшанування жертв геноциду єврейського народу під час Другої світової війни.