Президент України Володимир Зеленський у своєму виступі у Вестмінстер-холі подякував Сполученому Королівству за підтримку України з першого дня російського вторгнення, окремо відзначивши роль експрем’єра Бориса Джонсона у згуртуванні союзників на підтримку України.

Про це повідомляє власний кореспондент Укрінформу.






"Пані та панове, дякую вам за вашу хоробрість. Дуже дякую – від імені усіх нас. Ці всі оплески – для вас. Лондон стоїть поруч з Києвом з першого дня, з перших секунд та хвилин повномасштабної війни. Британія простягла руку допомоги ще тоді, коли світ ще не розумів, як реагувати. Борисе, вам вдалося об’єднати інших, коли це здавалося абсолютно, абсолютно неможливим. Дякую. Ви усі продемонстрували ще тоді силу та характер, сильний британський характер. Ви не пішли на компроміси щодо України. І таким чином – ви не пішли на компроміси щодо своїх ідеалів, і не скомпроментували дух цих видатних островів. Я дякую вам дуже", - сказав Володимир Зеленський.






Як повідомлялося, у своїй промові у Вестмінстер-холі Президент України також окремо подякував чинному прем’єр-міністру Великої Британії Ріші Сунаку за рішення надати Україні сучасні бойові танки "Челленджер".
Фото: ОП, архівне