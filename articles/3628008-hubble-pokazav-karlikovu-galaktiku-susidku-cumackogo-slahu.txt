Космічний телескоп NASA/ESA Hubble сфотографував частину Малої Магелланової Хмари (SMC) у сузір'ї Тукана.

Про це повідомляє обсерваторія, передає Укрінформ.
SMC є карликовою галактикою та одним із найближчих сусідів Чумацького Шляху і розташована на відстані приблизно 200 000 світлових років від Землі.

Вона утворює пару з Великою Магеллановою Хмарою, і обидва об'єкти можна побачити з Південної півкулі, а також з деяких північних широт.
Мала Магелланова Хмара містить сотні мільйонів зірок, але на цьому зображенні зосереджено лише малу частину з них.
Ці зірки складають розсіяне зоряне скупчення NGC 376, загальна маса якого приблизно в 3400 разів перевищує масу Сонця.
Як повідомляв Укрінформ, космічний телескоп NASA/ESA Hubble зробив фото залишку наднової DEM L 190.
Фото: ESA/Hubble & NASA, A. Nota, G. De Marchi