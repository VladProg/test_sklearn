У Європі завершився відбір на чемпіонат Європи з баскетболу серед жінок.

Жіноча збірна України в останньому матчі здобула перемогу над Литвою 71:65, завершивши кваліфікацію на другому місці у групі з чотирма перемогами в шести матчах. На жаль, команді не вистачило різниці забитих-пропущених очок, аби потрапити на Євробаскет.
Втім, індивідуально українки посіли високі місця у статистичних рейтингах відбору. Капітан нашої збірної Аліна Ягупова стала найкращою серед усіх за кількістю набраних очок у відборі. За 6 матчів Аліна набрала 153 очки, одразу за 33 пункти випередивши найближчу конкурентку латвійку Анете Стейнберга.
За середньою кількістю очок за гру Аліна Ягупова посіла друге місце з показником 25,5 очка за матч.
Також у Ягупової перше місце за перехопленнями (3,8 за гру). На дев'ятому місці у цьому рейтингу українка Тетяна Юркевічус з показником 2,5.
Фото: fbu.ua.