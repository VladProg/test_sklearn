Комітету Верховної Ради з питань нацбезпеки, оборони та розвідки схвалив внесені в парламент Президентом законопроєкт про продовження строку дії воєнного стану на території України та про продовження строку проведення загальної мобілізації.

Про це в Телеграм повідомив народний депутат Ярослав Железняк, передає Укрінформ.
“Комітет Верховної Ради України з питань національної безпеки, оборони та розвідки схвалив закони №8419/8420 про Укази Президента про продовження строку дії воєнного стану”, - написав Железняк.
Народний депутат додав, що після розгляду законопроєктів Верховною Радою воєнний стан буде продовжено на 90 днів з 19 лютого 2023 року.
Як нагадав Железняк, це буде вже шосте голосування Парламенту за воєнний стан з початку повномасштабного вторгнення росії. Попередні рішення були ухвалені Радою 24 лютого, 15 березня, 21 квітня, 15 серпня і 16 листопада минулого року.
Як повідомляв Укрінформ, Президент України Володимир Зеленський 6 лютого вніс до Верховної Ради Проєкт Закону про затвердження Указу Президента України "Про продовження строку дії воєнного стану в Україні" та Проєкт Закону про затвердження Указу Президента України "Про продовження строку проведення загальної мобілізації".