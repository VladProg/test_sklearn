У Лізі Європи УЄФА 23 лютого відбудуться матчі у відповідь стадії плей-офф сезону-2022/23.

Виїзну гру футболістів донецького «Шахтаря» з французьким «Ренном» обслуговуватиме суддівська бригада з Німеччини, передає Укрінформ.
Головному арбітру Тобіасу Штілеру асистуватимуть Крістіан Гіттельманн та Марк Борш, четвертий рефері - Саша Штегеманн.
Поєдинок відбудеться на арені «Роажон Парк» у Ренні, початок о 22.00 за київським часом.

Як повідомлялося, перший матч на стадіоні «Війска Польського» у Варшаві завершився перемогою «Шахтаря» з рахунком 2:1.
Переможець протистояння за сумою двох матчів вийде до 1/8 фіналу Ліги Європи УЄФА.
Фото: Getty Images/Global Images Ukraine.