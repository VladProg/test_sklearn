У нас буде все для повернення наших територій та контрнаступу.

Про це у своєму телеграмі написав Керівник Офісу Президента України Андрій Єрмак, передає Укрінформ.
"Все в нас буде. Все для повернення наших територій та контрнаступу. І танкісти будуть задоволені, і артилеристи, а згодом і пілоти", - наголосив він.
Єрмак додав, що вся команда Президента працює над цим разом із західними партнерами України.

Як раніше повідомляло агентство, Нідерланди, у разі відповідного запиту, готові розглянути передачу Україні винищувачів F-16.
Тим часом, згідно із повідомленням німецького видання Spiegel, після місяців дебатів канцлер ФРН Олаф Шольц вирішив поставити в Україну бойові танки Leopard 2.