Сербський тенісист Новак Джокович став останнім учасником півфінальної стадії у чоловічій сітці Відкритого чемпіонату Австралії.

У 1/4 фіналу серб (№5 ATP) упевнено переміг Андрія Рубльова (нейтральний статус, 6) - 6:1, 6:2, 6:4, передає Укрінформ.
Сербський тенісист продовжує безпрограшну серію нинішнього року, перемігши у десятому матчі поспіль. З урахуванням минулорічної перемоги на Підсумковому чемпіонаті АТР на рахунку Джоковича вже 15 матчів без поразок. На Відкритому чемпіонаті Австралії Джокович виграв 26-й матч поспіль і повторив найдовшу серію перемог, якої досяг американець Андре Агассі з 2000-го по 2004 роки.
Новак удесяте зіграє у півфіналі Australian Open.
На півфінальній стадії суперником Джоковича буде американець Томмі Пол (35).
Учора на Australian Open стала відома перша півфінальна пара: Карен Хачанов (нейтральний статус, 20) - Стефанос Ціціпас (Греція, 4).
Фото: btu.org.