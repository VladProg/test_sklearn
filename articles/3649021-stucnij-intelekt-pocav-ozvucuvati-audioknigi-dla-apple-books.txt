Американська компанія Apple почала використовувати штучний інтелект (ШІ) для озвучування аудіокниг у сервісі Apple Books.

Про це повідомляє Укрінформ з посиланням на The Verge.
Apple описує нову функцію «цифрового оповідання» на своєму вебсайті як таку, що робить «створення аудіокниг більш доступним для всіх», зменшуючи вартість і спрощуючи цей процес для авторів і видавців.
Як зазначається, “цифрове оповідання” має потенціал, щоб дозволити невеликим видавцям і авторам випускати аудіокниги за нижчою ціною.

Поки що функція озвучування доступна лише для романів і художньої літератури двома цифровими голосами - Медісон і Джексон. Пізніше будуть доступні ще два голоси – Гелена та Мітчелл, які озвучуватимуть нон-фікшн. Сервіс наразі доступний лише англійською мовою.
Якщо користувач шукатиме «ШІ-оповідь» у додатку «Книги» на iOS, то знайдете серію любовних романів із приміткою «озвучені Apple Books». Тут також зазначено конкретне ім’я використаного оповідача ШІ.

У списках доступні як платні, так і безкоштовні аудіокниги.
Зазначається, що видавці та автори зберігають за собою права на аудіокниги та можуть випускати інші версії аудіокниг, якщо захочуть.
Підхід Apple, пише видання, протилежний підходу конкурента Amazon, чиї правила прямо говорять, що представлені аудіокниги «мають бути озвучені людиною». Kindle від Amazon раніше пропонували функцію перетворення тексту на звук, однак ця практика була припинена десять років тому після того, як виникли проблеми з авторськими правами.
Фото: Apple