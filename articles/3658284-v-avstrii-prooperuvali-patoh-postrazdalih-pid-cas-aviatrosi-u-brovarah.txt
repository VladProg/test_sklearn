В Австрії прооперовані п'ятеро людей, які постраждали під час авіакатастрофи у Броварах Київської області 18 січня.

Як передає Укрінформ, про це мер Броварів Ігор Сапожко повідомив у Фейсбуці.
За інформацією Сапожка, шестеро місцевих жителів (діти та батьки), які найбільше постраждали в авіатрощі, доставлені на лікування у клініки Австрії.
“П`ятеро з шести вже прооперовані, всім надається висококваліфікована допомога. За інформацією медиків, стан пацієнтів стабільний”, - написав мер.
Він висловив подяку міністру охорони здоров`я України Віктору Ляшку за допомогу та постійний контроль за перебігом лікування дітей та їхніх батьків.
Як повідомлялося, вранці 18 січня у Броварах поруч із дитсадком та житловою багатоповерхівкою впав гелікоптер Державної служби з надзвичайних ситуацій, на борту якого перебували 9 людей, у тому числі міністр внутрішніх справ Денис Монастирський, його перший заступник Євгеній Єнін і державний секретар МВС Юрій Лубкович.
На місці падіння вертольота виявили тіла 14 загиблих, серед них - одна дитина і 10 осіб, які перебували на борту. Постраждалт 25 осіб, з них 11 дітей.
21 січня міністр охорони здоров'я Віктор Ляшко повідомив, що шестеро постраждалих відправлені на лікування в Австрію, ще один пацієнт невдовзі буде евакуйований в Швейцарію.
Фото: gpointstudio/Depositphotos