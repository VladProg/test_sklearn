Починаючи з грудня 2022 року, в Україну з Нідерландів надійшло 36 вантажів гуманітарної допомоги у вигляді енергетичного обладнання загальною вагою 286,7 тонн (з них протягом останніх двох тижнів - 12 вантажів загальною вагою 103,6 т).



Як передає Укрінформ, про це повідомляє пресслужба Міністерства енергетики.
“Надане устаткування допоможе відновленню електропостачання тисячам українців, які щодня відчувають наслідки російських варварських атак на наш енергосектор. Дякуємо Нідерландам за цю підтримку”, - наголосив міністр енергетики України Герман Галущенко.

Зазначається, що серед обладнання, яке було надане нідерландською стороною, - трансформатори, елегазові вимикачі, заземлювачі, роз’єднувачі, обмежувачі перенапруги, електричні кабелі та заземлення, арматура повітряних ліній.

Як повідомлялося, Нідерланди з початку російського вторгнення вже надали Україні військової допомоги на суму майже 1 мільярд євро.
Фото: Міненерго