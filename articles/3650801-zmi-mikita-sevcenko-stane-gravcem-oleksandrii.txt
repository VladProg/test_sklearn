Воротар підпише контракт на півтора роки.

29-річний голкіпер Микита Шевченко, який виступав за луганську «Зорю», близький до переходу до нового клубу, повідомляє ТаТоТаке, передає Укрінформ.

Контракт Микити Шевченка з «Олександрією» діятиме 1,5 роки. Останній рік він не мав ігрової практики взагалі.
Шевченко став повноцінним гравцем «Зорі» у 2019 році. До цього голкіпер виступав за луганчан на правах оренди із «Шахтаря» у 2013-2016 роках.
Разом із «Зорею» Шевченко став бронзовим призером чемпіонату України за підсумками сезону 2019/20. Поточний контракт із гравцем був розрахований до літа 2023 року.
При цьому Шевченко цього сезону не потрапив до заявки «Зорі» на сезон 2022/23 в УПЛ, у зв’язку з чим не провів за луганчан жодного матчу.
Як повідомляв Укрінформ, на зимову паузу «Олександрія» пішла п’ятою в турнірній таблиці УПЛ. Клуб змінив тренера, призначивши замість Юрія Гури чинного наставника молодіжної збірної України Руслана Ротаня.
Фото: upl.ua