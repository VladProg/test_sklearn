У березні запланована масштабна міжнародна конференція United for Justice.

Про це повідомив під час пресконференції генпрокурор Андрій Костін, інформує пресслужба Офісу генпрокурора.
“Працюємо далі над об’єднанням наших союзників у системному форматі, який можна буде назвати «юридичним Рамштайном». На березень запланована масштабна міжнародна конференція United for Justice. Вона відбудеться в Україні, за ініціативою Офісу генпрокурора”, - сказав він.

За його словами, Україна сьогодні на передовій процесів зміцнення системи світового правопорядку.
Костін наголосив, що зараз робиться все для притягнення винних у воєнних та інших міжнародних злочинах росії до відповідальності як в національних судах, так і на міжнародному рівні.
Як повідомляв Укрінформ, за декілька тижнів у Києві відкриється філіал Офісу прокурора Міжнародного кримінального суду.