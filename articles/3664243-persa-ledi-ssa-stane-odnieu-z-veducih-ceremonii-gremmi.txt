Перша леді США Джилл Байден стане однією з ведучих цьогорічної церемонії вручення головної музичної премії світу «Греммі».

Як передає Укрінформ, про це повідомляє Reuters.
Серед інших ведучих – володарка Греммі реперка Cardi B, актор і телеведучий Джеймс Корден, номінанти на «Греммі» 2023 року актори Біллі Кристал та Віола Девіс, актор Двейн Джонсон, триразова володарка «Греммі» Олівія Родріго та п’ятиразова володарка «Греммі» Шанайя Твейн.
Цьогорічною номінанткою на премію є українська режисерка Таня Муінью. Її кліп As it Was для Гаррі Стайлза претендуватиме на нагороду в категорії «Найкраще музичне відео».
Церемонія вручення 65-ї премії «Греммі» відбудеться 5 лютого на арені Crypto.com у Лос-Анджелесі.
Фото: Graeme Sloan