Міністр внутрішніх справ України Ігорь Клименко і міністерка внутрішніх справ Республіки Молдова Анна Ревенко телефоном обговорили заходи, вжиті молдовською та українською владою на державному кордоні.

Як передає Укрінформ, про це Міністерство внутрішніх справ повідомляє у Телеграмі.
"Сторони обговорили поточну ситуацію, та заходи, вжиті молдовською та українською владою на державному кордоні", - ідеться у повідомленні.
Також сторони домовились підтримувати співпрацю між підрозділами Національної поліції України та прикордонної поліції. Оцінили можливості розширення спільного контролю на молдовсько-українському кордоні з метою спрощення транзиту вантажів, у тому числі залізничного.
У зв’язку з річницею початку повномасштабного вторгнення російських військ в Україні МВС Молдови подякувало українському народу та колегам із сусідньої країни, які нині борються не лише за мир в Україні, а й для Республіки Молдова та Європейського Союзу.
Як повідомляв Укрінформ, Президент Молдови Майя Санду у річницю повномасштабного вторгнення росії в Україну висловила підтримку українському народу та заявила, що мир переможе.