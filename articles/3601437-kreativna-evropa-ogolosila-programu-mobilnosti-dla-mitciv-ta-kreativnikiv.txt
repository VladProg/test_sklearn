Митці та спеціалісти культурного та креативного сектору Culture Moves Europe можуть взяти участь у конкурсі за програмою Європейського Союзу "Креативна Європа".

Про це повідомляє пресслужба Міністерства культури та інформаційної політики, передає Укрінформ.

Зазначається, що конкурс спрямовано на підтримку індивідуальної мобільності в секторах музики, художнього перекладу, архітектури, культурної спадщини, дизайну та фешн-дизайну, візуального та перформативного мистецтва.
МКІП інформує, що заявку на конкурс можуть подати лише заявники із країн-учасниць програми ЄС "Креативна Європа" до 31 травня 2023 року.
Повідомлялося, що Креативна Європа – це програма Європейського Союзу у сфері культурних, креативних та аудіовізуальних індустрій, яка розпочалася у 2014 році. На сьогодні вона охоплює 41 країну, Україна приєдналася до неї 1 січня 2016 року. Програма спрямована на три основних сектори – культурний, креативний та аудіовізуальний. Загальний бюджет – €1,46 мільярда.