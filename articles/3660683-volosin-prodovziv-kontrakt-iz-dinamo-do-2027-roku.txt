Першу частину сезону хавбек провів в оренді у «Кривбасі».

Півзахисник Назар Волошин продовжив контракт із «Динамо», повідомляє прес служба клубу, передає Укрінформ.

Гравець підписав нову угоду до 2027 року.
19-річний Волошин першу частину сезону провів в оренді у «Кривбасі». Хавбек у січні вирушив разом із «Динамо» на тренувальний збір.
Волошина визнали найкращим футболістом України 2022 року у віковій категорії U19.

В активі півзахисника – 4 голи у 13-ти матчах осінньої частини чемпіонату України.

«Динамо» розпочало підготовку до другої частини сезону з контрольного матчу проти віденського «Рапіда». Австрійська команда зуміла виграти з рахунком 4:0.

Як повідомляв Укрінформ, наступний матчах на зборах у Туреччині команда Луческу проведе 28 січня, о 16:00 за Києвом. Суперником стане «Марибор» (Словенія).
Фото: Getty Image