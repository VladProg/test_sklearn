Англійський клуб запропонував за 26-річного українця 20 мільйонів фунтів стерлінгів гарантованою виплатою.

«Брайтон» зробив нову трансферну пропозицію по захиснику «Шахтаря» Миколі Матвієнку, повідомляє Topskills Sports UK, передає Укрінформ.

Англійський клуб запропонував за 26-річного українця 20 мільйонів фунтів стерлінгів гарантованою виплатою та 5 мільйонів фунтів у вигляді бонусів.

Відзначається, що «гірники» завжди просили за футболіста 35 мільйонів фунтів.

Пріоритетом команди Роберто Де Дзербі залишається підписання ще одного центрального захисника до закриття трансферного вікна.
Переговори тривають.

Як повідомляв Укрінформ, перший офіційний матч 2023 року «Шахтар» проведе 16 лютого в рамках зустрічі плей-оф Ліги Європи з «Ренном».
Фото: Getty Image