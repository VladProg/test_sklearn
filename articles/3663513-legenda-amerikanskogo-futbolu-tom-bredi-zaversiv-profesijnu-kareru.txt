Семиразовий переможець Супербоула Том Бреді оголосив про завершення кар'єри.

Про це спортсмен повідомив у своєму Твіттері, передає Укрінформ.
«Я закінчую кар'єру. Знаю, що минулого разу цей процес був досить складним, тому, коли я прокинувся сьогодні вранці, то вирішив просто натиснути кнопку запису і спочатку повідомити вас. Я не буду багатослівним. Ви можете отримати лише одне надзвичайно емоційне есе про завершення кар'єри. Моє ви побачили минулого року, тому щиро дякую кожному з вас за підтримку», - сказав Бреді.
Як повідомлялося, 45-річний Брейді також оголошував, що завершує кар'єру 1 лютого 2022 року, а через 40 днів змінив своє рішення та повернувся, щоб грати за «Тампа-Бей».
Фото: Getty Images