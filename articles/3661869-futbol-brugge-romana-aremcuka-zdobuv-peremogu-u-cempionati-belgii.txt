У 23-у турі бельгійської футбольної Про Ліги клуб «Брюгге» нападника збірної України Романа Яремчука на виїзді зустрічався із «Зюлте-Варегемом».

Наш футболіст вийшов на заміну замість травмованого партнера на 17-й хвилині й дограв до 76-ї хвилини поєдинку, передає Укрінформ.
Матч закінчився перемогою команди українця з рахунком 3:1. Для «чорно-синіх» ця звитяга стала першою після трьох нічиїх поспіль.
Маючи у доробку 40 очок, «Брюгге» посідає четверте місце у турнірній таблиці чемпіонату Бельгії.
Фото: uaf.ua.