У столиці Китаю розпочав роботу перший обчислювальний центр штучного інтелекту.

Як передає Укрінформ, про це повідомляє Сіньхуа.
“Пекін запустив свій перший обчислювальний центр штучного інтелекту “Ascend AI”, аби підтримати все більший запит у місті на розумну обчислювальну потужність”, - йдеться у повідомленні.
Зазначається, що створення центру було спільно профінансовано урядом пекінського району Меньтоугоу й компаніями ZGC Group та Huawei.
Центр надає підприємствам та дослідницьким інститутам послуги з обчислювання на основі апаратного та програмного забезпечення Ascend AI. Він уже уклав угоди із 47 клієнтами та пропонує проєктну обчислювальну потужність, що перевищує 248Р.
Новостворений центр планує продовжити розширюватися, у найближчій перспективі забезпечивши обчислювальну потужності 500Р, а в довготерміновій - 1000Р.
Як повідомляв Укрінформ, Україну вилучили зі списку країн, у яких заблокований чат-бот зі штучним інтелектом ChatGPT.
Фото: Xinhua/Pan Siwei