Національний банк України за тиждень продав на міжбанківському валютному ринку 782,57 мільйона доларів США, а купив 5,05 мільйона доларів.

Як передає Укрінформ, про це свідчать дані НБУ.
Згідно з результатами валютних інтервенцій, із 30 січня по 3 лютого 2023 року Національний банк України продав на міжбанківському валютному ринку 782,57 мільйона доларів США. За цей же період регулятор купив 5,05 мільйона доларів.
Всього з початку року регулятор продав на міжбанку 3,513 мільярда доларів. та купив 30,05 мільйона доларів.
Як повідомляв Укрінформ, за 2022 рік Нацбанк продав на міжбанку 26,380 мільярда доларів і 1,789 мільярда євро, а також купив 3,267 мільярда доларів та 110,97 мільйона євро.