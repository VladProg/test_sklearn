В Україні видано понад 12 тисяч акредитацій іноземним засобам масової інформації.

Про це сказала керівник Департаменту інформаційної політики Офісу Президента Ірина Побєдоносцева у Медіацентрі Україна-Укрінформ на презентації аналітичного звіту за результатами опитування “Досвід роботи іноземних журналістів в Україні під час війни”.
“12 тисяч акредитацій видано в Україні іноземним ЗМІ на сьогодні. Зрозуміло, що якісь ротації відбуваються, хтось приїжджає, хтось їде, але, тим не менш, — 12 тисяч акредитацій”, - сказала Побєдоносцева.

Водночас у Медіацентрі Україна-Укрінформ зауважили, що за час діяльності центру організовані ним заходи відвідали майже 4 тисячі іноземних журналістів.
Як повідомлялося, експерти Інституту масової інформації зафіксували у 2022 році в Україні 567 порушень свободи слова, з них 470 вчинила росія внаслідок повномасштабного вторгнення в Україну.