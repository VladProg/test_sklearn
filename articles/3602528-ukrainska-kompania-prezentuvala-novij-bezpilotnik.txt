Компанія з розробки та виробництва безпілотних літальних апаратів «Укрспецсистемс» презентувала новий безпілотник «Шарк».

Як передає Укрінформ, про це Укрспецсистемс повідомила у Фейсбуці.
«Горді нарешті офіційно презентувати наш новий безпілотник – ШАРК. Ми почали працювати над ним вже після 24 лютого, в умовах повномасштабного вторгнення рф. І менш ніж за пів року ШАРК вже літав», – ідеться в дописі.
Як зауважили в Укрспецсистемс, новий безпілотник є «повністю українським» – від ідеї до виробництва.
Зазначається, що «Шарк» здатен вирішувати всі основні завдання з розвідки, спостереження та коригування вогню.

Як повідомляв Укрінформ, державний концерн «Укроборонпром» анонсував завершення розробки нової моделі зброї з дальністю 1000 км та вагою бойової частини 75 кг.