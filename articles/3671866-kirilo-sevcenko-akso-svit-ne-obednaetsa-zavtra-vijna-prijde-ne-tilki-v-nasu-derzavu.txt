Збірна України не братиме участі в чемпіонаті світу з боксу.

Все через присутність там росіян та білорусів, повідомив президент федерації боксу України Кирило Шевченко в інтерв’ю «Коло Спорту», передає Укрінформ.

«Є чітка позиція Офісу Президента та Президента України, міністерства молоді та спорту і є чітка громадська позиція. Тому виходячи з цього жодна українська федерація того чи іншого виду спорту не бере участі в змаганнях, де присутні атлети з росії та білорусі. Усі бачать, які події зараз відбуваються в нашій країні. Якщо світ не об’єднається, завтра війна прийде не тільки в нашу державу, всі мають це розуміти. Хто вже це зрозумів і допомагає - ми їм дуже вдячні» - сказав Шевченко.
Президент ФБУ також розповів про амбіції команди на 2023 рік.
«Цей рік для нас дуже важливий. Попри війну в Україні, ми зібрали гарну командну в нашій федерації, спортсмени, з якими працюють чудові тренери, медичний штаб, психологи. Ми ставимо найвищі цілі на Європейських іграх влітку - це завоювання олімпійських ліцензій. Ліцензії будуть представлені у семи вагових категоріях у чоловіків та в шести в жінок».
Збірні США, Чехії , Великої Британії та Ірландії уже заявили про те, що також будуть брати участь у чемпіонаті світу з боксу через присутність там росіян та білорусів.
Як повідомляв Укрінформ, чоловіча збірна України з боксу виборола 10 медалей на турнірі в Угорщині, з них три – золоті.
Фото: fbu.in.ua