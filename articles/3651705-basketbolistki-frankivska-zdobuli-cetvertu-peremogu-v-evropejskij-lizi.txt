Жіночий баскетбольний клуб «Франківськ-Прикарпаття» здобув важливу перемогу в Європейській лізі, обігравши в гостях чеську «Остраву».

Команда з Івано-Франківська перемогла з рахунком 74:63 (20:14, 23:9, 14:28, 17:12), передає Укрінформ.
В українській команді дабл-дабл в активі Оксани Моллової (18 очок, 13 підбирань) та Таїсії Удоденко (16 очок, 17 підбирань).
«Франківськ-Прикарпаття», здобувши четверту перемогу в п'яти матчах, піднявся на другу сходинку турнірної таблиці.
Тепер підопічні Юрія Процюка вирушать до Хомутова (Чехія), де 14-15 січня проведуть останні поєдинки групового етапу. У суботу, 14 січня, о 16.30 «Франківськ-Прикарпаття» зійдеться з команою «Полонія» (Варшава, Польща), яка виграла усі свої п’ять матчів.
Фото: fbu.ua.