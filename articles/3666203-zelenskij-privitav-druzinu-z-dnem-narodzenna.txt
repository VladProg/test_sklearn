Президент Володимир Зеленський побажав у День народження дружини Олени, аби в її житті скоріше настав день перемоги.

Відповідне привітання опубліковане в його Телеграмі, передає Укрінформ.
“Люба моя ОВ, я хочу подякувати тобі. За те, що ти є. В моєму житті. За те, що ти зараз тут. За віру твою в Україну і Перемогу. За те, що зміцнюєш мене. За всі роки, години, хвилини… і ще раз за цей рік. Як ти представляла Україну. За дітей наших чудових, за ОВ та КВ. Вітаю тебе з твоїм ДН”, - написав Зеленський.
У День народження дружини, він побажав, “щоб день перемоги ЛЮДЕЙ над ОРКАМИ скоріше настав у твоєму житті. В нашому житті… В житті всього народу”.
Як відомо, 6 лютого дружина Президента Олена Зеленська відзначає 45-річчя.
Фото: Офіс Президента