Футболіст не поїхав із командою на збори в Туреччині.

37-річний український форвард Євген Селезньов у себе в соцмережах повідомив про те, що пішов на тренерські курси, передає Укрінформ.
«Початок отримання знань», - написав Селезньов.

Нагадаємо, Селезньов продовжує вважатися гравцем «Миная». Незважаючи на це, цього сезону він провів на полі в офіційних матчах всього 7 хвилин. Селезньов не поїхав із командою на збори в Туреччині.

Як повідомляв Укрінформ, «Минай» завершив першу частину сезону УПЛ на 13-му місці турнірної таблиці, набравши 14 залікових пунктів. Підопічні Володимира Шарана відновлять виступи у чемпіонаті перенесеним домашнім матчем 9-го туру проти «Шахтаря», який відбудеться 28 лютого.
Фото: instagram.com/e_seleznev