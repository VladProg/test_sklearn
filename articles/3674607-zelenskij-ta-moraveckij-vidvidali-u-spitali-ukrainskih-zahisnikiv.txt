Президент України Володимир Зеленський та прем'єр-міністр Польщі Матеуш Моравецький відвідали українських захисників в київському військовому шпиталі.

Про це глава держави повідомив в Телеграмі, передає Укрінформ.
"Сьогодні у Києві – прем’єр-міністр Польщі Матеуш Моравецький. Ми разом відвідали українських воїнів, які проходять лікування після поранень в одному з київських госпіталів. Дякую вам за самовідданий захист України! Одужуйте якнайшвидше!", - написав Президент.






Відео: Офіс Президента

Глава держави подякував медичним працівникам, які в режимі 24/7 рятують життя українців.
Як повідомлялося, польський прем'єр-міністр Матеуш Моравецький у п'ятницю відвідує Київ у річницю початку нового етапу війни росії проти України.
Повномасштабне вторгнення рф на територію України розпочалося о 3:40 24 лютого 2022 року.

Фото: ОП