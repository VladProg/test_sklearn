Майже 300 тисяч українців уже взяли участь в опитуванні "Якій даті святкування Різдва ви віддаєте перевагу?", що триває у додатку «Дія».

Як повідомляє Укрінформ, станом на 14:20 суботи 60,6% (173 314) громадян проголосували за 25 грудня.
Водночас 24,03% (68 710) людей підтримали дату 7 січня.
Окрім того, 12,24% (35 002) українців відповіли, що святкуватимуть в обидві дати.
Ще 3,14% (8 966) осіб зазначили, що взагалі не відзначають Різдво.
Як повідомляв Укрінформ, у «Дії» розпочалося опитування про дату святкування Різдва. Голосування триватиме з 24 по 30 грудня.
Переважна більшість людей у світі святкують Різдво 25 грудня за новим стилем. Але шість із 15 православних церков, а також українські греко-католики користуються юліанським календарем (старий стиль). За старим Різдво припадає на 7 січня.