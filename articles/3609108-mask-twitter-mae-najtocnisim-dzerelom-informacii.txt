Мільярдер Ілон Маск, який нещодавно придбав Twitter, заявив про відданість свободі слова та намір зробити цю соцмережу найточнішим джерелом інформації.

Як передає Укрінформ, про це Маск написав у кількох твітах.
«Twitter має стати найточнішим джерелом інформації про світ. Це наша місія», - зазначив він.


Twitter needs to become by far the most accurate source of information about the world. That’s our mission.
— Elon Musk (@elonmusk) November 7, 2022

Бізнесмен додав: «Моя прихильність до свободи слова поширюється навіть на те, що я не забанив акаунт, який відстежує рух мого літака, хоча це становить прямий ризик для моєї особистої безпеки».


My commitment to free speech extends even to not banning the account following my plane, even though that is a direct personal safety risk
— Elon Musk (@elonmusk) November 7, 2022

Як повідомляв Укрінформ, 27 жовтня Ілон Маск завершив угоду про купівлю компанії Twitter вартістю 44 млрд дол. Негайно після придбання він розпустив раду директорів, зміцнивши контроль над компанією.