Продовження Штатами міцної підтримки України у її війні з росією має в Конгресі США двопартійну підтримку.

Як повідомляє Укрінформ, про це заявив президент США Джо Байден перед зустріччю із лідерами Демократичної партії у Конгресі.
“Ми поговоримо про продовження підтримки України. Ця думка має двопартійну підтримку, як і дещо з того, що ми ухвалили, мало двопартійну підтримку”, - сказав Байден.
Він додав, що у питанні зовнішньої політики та підтримки України “ми об’єднали Захід так, як вже давно не було, в тому числі схиливши Японію та інші азійські країни до інвестицій в майбутнє України”.
Як повідомляв Укрінформ, у вівторок видання The Wall Street Journal повідомило, що уряд США схиляється до відправки значної кількості танків Abrams M1 в Україну.
Пізніше це підтвердили в Пентагоні, Білому домі й Держдепартаменті США, однак відмовилися повідомляти будь-які деталі.