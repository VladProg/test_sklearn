Асоціація тенісистів професіоналів (ATP) представила рейтинг спортсменів станом на 30 січня.

Перша «ракетка» України Олексій Крутих, вперше зігравши в основній сітці Australian Open у Мельбурні, піднявся одразу на 12 рядків та оновив своє особисте досягнення - 176-е місце, передає Укрінформ.
Віталій Сачко посідає 345-у позицію (-5), Ілля Марченко - 374-у (+38), Олександр Овчаренко - 379-у (-1), Владислав Орлов - 385-у (+2).
Першою «ракеткою» світу знову став серб Новак Джокович, який виграв перший у сезоні турнір серії Grand Slam Відкритий чемпіонат Австралії. Другим йде іспанець Карлос Алькарас, третім - Стефанос Ціціпас з Греції.
Фото: TENNIS Club.