Переможець міжнародного пісенного конкурсу “Євробачення-2022” український гурт Kalush Orchestra та популярний фінський рок-гурт The Rasmus випустили відеокліп на спільну композицію під назвою “In the shadows of Ukraine” (в тіні України).

Як повідомляє Укрінформ, про це повідомляє Yle.
"Це дуже цікавий для нас проєкт, і це наша позиція. Ми хочемо підтримати Україну, яка відчуває несправедливість до себе. Пісня наповнена вірою у майбутнє України», – заявив лідер The Rasmus Лаурі Юльєнен.
В основу треку ліг найуспішніший світовий хіт фінського колективу "In the shadows".

Зазначається, що відео розміщено на хостингу YouTube. за кілька годин зібрало 35 тисяч переглядів.
Фінські та українські музиканти познайомилися навесні цього року у Турині, де проходив конкурс “Євробачення”. Вже тоді гурти разом виконали пісню “In the shadows” на одній із вулиць італійського міста.
Як повідомляв Укрінформ, на 66-му пісенному конкурсі Євробачення в Турині переміг український гурт Kalush Orchestra. Проте наступний конкурс у травні 2023 року прийматиме британський Ліверпуль через несприятливу ситуацію з безпекою в Україні.
Фото: Kalush Orchestra