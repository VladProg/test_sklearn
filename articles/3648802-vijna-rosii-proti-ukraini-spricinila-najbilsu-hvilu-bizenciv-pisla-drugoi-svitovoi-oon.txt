Війна рф проти України спричинила найбільшу хвилю біженців з часів Другої світової війни.

Про це заявили в Управлінні Верховного комісара ООН у справах біженців, передає Укрінформ із посиланням на DW.
"Понад 7,9 млн людей залишили країну, і ще 5,9 мільйона є внутрішньо переміщеними особами", - сказала представниця УВКБ в Німеччині Катаріна Лумп.
Вона зазначила, що США та Німеччина є найбільшими гуманітарними донорами, що відгукнулися на кризу біженців, зокрема Німеччина надала Україні понад 1 млрд євро гуманітарної допомоги.
Як повідомлялося, за даними УВКБ, кількість українців, які виїхали до країн Європи після початку повномасштабного вторгнення росії, сягає 7,9 млн.