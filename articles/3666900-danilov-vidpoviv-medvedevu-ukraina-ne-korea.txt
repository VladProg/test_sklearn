Україна – не Корея і не буде ніяких нав’язаних ззовні сценаріїв.

Так секретар РНБО Олексій Данілов відреагував на слова заступника голови ради безпеки рф дмитра медведєва стосовно розвитку подій в Україні "за корейським сценарієм" та поділу країни по умовні паралелі у Твіттері, передає Укрінформ.








"Україна – не Корея. Не буде ніяких 38-х та інших паралелей, чужих історій й нав’язаних ззовні сценаріїв. Координати руху "російському військовому кораблю" задані, змін не передбачено, Сили оборони України працюють", - написав Данілов.










Як повідомляли ЗМІ, представник кремля заявив, що він вважає, що Україна нібито сподівається стати "новою Південною Кореєю" в результаті російсько-української війни – щоб "частина, що залишилася", була під захистом Заходу.