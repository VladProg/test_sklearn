Міністр закордонних справ України Дмитро Кулеба вважає, що рішення Німеччини про передачу танків Leopard 2 є лише питанням часу.

Про це заявив міністр закордонних справ Дмитро Кулеба під час панельної дискусії в Українському домі в швейцарському Давосі, повідомляє кореспондент Укрінформу.
«Ми розуміємо стратегію Німеччини об’єднатися зі Сполученими Штатами. Вони це зроблять. Це лише питання часу. Наше справа – втілити це швидше ніж пізніше. Я думаю, що ми досягнемо успіху, і я заздалегідь дякую канцлерові Шольцу за це рішення, коли він б він його не прийняв», - сказав Кулеба.
Глава української дипломатії наголосив, що не існує жодного резонного аргументу, чому Німеччині не слід постачати танки, і що першим кроком є зелене світло для охочих надати Леопарди, які знаходяться в їхній власності. «Аби перелічити ці країни потрібно більше ніж дві руки», - додав міністр.
«Так, ми чуємо аргумент, що він Федерального уряду, що вони не зверталися до них із дозволом, але годі… Ми ж люди і живемо в справжньому світі. Вони звернуться до Німеччини, коли вона дасть зелене світло і їм не відмовлять. Німеччина має дати їм сигнал, що час настав», - відзначив глава МЗС.
Як повідомлялося, 19 січня міністр закордонних справ Дмитро Кулеби та міністр оборони Олексій Резніков закликали країни, які мають на озброєнні танки Leopard 2, надати їх Україні.