У швейцарському Ленцерхайде відбувся передостанній старт чемпіонату Європи з біатлону.

Збірна України у складі Анастасії Меркушиної, Юлії Джими, Артема Прими та Антона Дудченка увійшла у топ-5 у змішаній естафеті, передає Укрінформ.
Українці пройшли дистанцію з одним штрафним колом, використавши 7 додаткових патронів на восьми вогневих рубежах, і у підсумку посіли 5-е місце.
Перемогли представники Норвегії (0+2), які випередили біатлоністів Німеччини (0+6) на 25,1 секунди, «бронза» дісталася збірній Швеції (0+9), яка відстала на 46,8 секунди.
Загалом в естафеті взяли участь 22 команди.
О 15.30 чемпіонат Європи завершить одиночна змішана естафетна гонка за участю Олени Білосюк на Бондана Цимбала.
Фото: ukrbiathlon.com.ua.