Українська тенісистка Надія Кіченок зіграє у парному півфіналі турніру WTA 250 Open 6e Sens Métropole de Lyon у французькому місті Ліон із призовим фондом $259,303.

У дуеті з японкою Макото Ніномією українка в 1/4 фіналу перемогла дует Ана Богдан/Данка Ковинич (Румунія/Чорногорія) - 6:4, 4:6, 10:8, передає Укрінформ.
Суперниці провели на корті 1 годину 33 хвилини.
У півфіналі Кіченок та Ніномія зіграють проти пари Ольга Данилович/Олександра Панова (Сербія/нейтральний статус).
Надія та Макото провели другий спільний матч. Улітку 2021 року японка виступала з Людмилою Кіченок, разом з якою виграла титул (WTA 250, Ноттінгем), а також зіграла у фіналі змагань WTA 250 у Чикаго.
Фото: Getty Images.