Підопічні Айнарса Багатскіса поступились італійцям.

Збірна України поступилась Італії – 75:85 в передостанному матчі кваліфікації чемпіонату світу-2023, передає Укрінформ.

До вирішального відбіркового вікна ЧС-2023 збірна України підходила з необхідністю вигравати два заключних матчі відбору - проти Італії та Нідерландів. Водночас «синьо-жовті» потребували, аби головні конкуренти за путівку на турнір - Грузія та Ісландія - у двох останніх матчах зазнали хоча б однієї поразки.

Італійці з перших секунд взяли ініціативу в свої руки та ще до великої перерви українці відновили паритет у рахунку - 43:43.

У третій 10-хвилинці команді Айнарса Багатскіса вдалася серія з 9 набраних очок поспіль – «синьо-жовті» повели з мінімальною різницею. Та вже у вирішальній чверті ініціатива повернулася до Італії.
Протягом останніх 10 хвилин гра проходила за сценарієм господарів, що повернули собі двозначну перевагу в рахунку. Фінальна різниця склала 10 очок.
Наступний матч проти Нідерландів вже нічого не вирішуватиме для України.
З групи «синьо-жовтих» на ЧС-2023, окрім Італії, також кваліфікувалися чинні чемпіони світу іспанці.


Як повідомляв Укрінформ, останній, 10-й матч кваліфікації ЧС-2023 Україна проведе проти Нідерландів у неділю, 26 лютого.
Фото: fbu.ua