18-річна біатлоністка провела свій найкращий старт у кар’єрі.

Українська біатлоністка Олександра Меркушина розповіла про свій дебютний сезон на Кубку світу з біатлону, повідомляє Коло Спорту, передає Укрінформ.

«Усе моє життя я змагаюсь серед старших, адже починаючи з юнаків, я завжди була наймолодшою, у юніорах я одна з наймолодших, на високому рівні я наймолодша, тому для мене це звична історія», - сказала Меркушина.

Олександра також розповіла про свої відносини з старшою сестрою Анастасією.

«У дитинстві у нас були такі собі відносини, бо я була дуже гіперактивна дитина. Настя хотіла відпочивати після зборів, а у мене був галас, були крики, десь ми трохи не сходилися характерами. Але коли ми почали їздити на змагання разом, жити разом, читати одні книжки, дивитися одні фільми, нам стало цікавіше набагато разом. Ми взагалі з сестрою любимо одна одну налаштовувати на старти, десь у нас є маленькі традиції, які ми постійно виконуємо», - додала Олександра.

18-річна українська біатлоністка Олександра Меркушина у спринті на етапі в Антхольці показала 44-й результат і не допустила жодного промаху. Старша із сестер Меркушиних Анастасія з двома промахами показала 55-й час.

Як повідомляв Укрінформ, сьогодні в Антгольц-Антерсельві відбулась чоловіча спринтерська гонка на 10 км з двома вогневими рубежами. Переможцем спринту став лідер сезону норвежець Йоганнес-Тінгнес Бьо.

Фото: biathlon.com.ua/Pavlo Zarovetskyi