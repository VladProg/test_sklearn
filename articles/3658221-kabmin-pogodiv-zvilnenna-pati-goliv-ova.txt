Кабінет Міністрів на засіданні 24 січня погодив проєкти указів Президента про звільнення голів Дніпропетровської, Запорізької, Київської, Сумської та Херсонської обласних військових адміністрацій.

Про це повідомив міністр Кабінету Міністрів Олег Немчінов у Телеграмі, передає Укрінформ.
Зокрема, за словами Немчінова, Кабмін погодив звільнення начальників Дніпропетровської ОВА Валентина Резніченка, Запорізької ОВА Олександра Старуха, Київської ОВА Олексія Кулеби, Сумської ОВА Дмитра Живицького та Херсонської ОВА Ярослава Янушевича.




Згідно зі статтею 118 Конституції, голови місцевих державних адміністрацій призначаються і звільняються з посади Президентом за поданням Кабінету Міністрів.
Як повідомлялося, напередодні Президент Володимир Зеленський у вечірньому відеозверненні анонсував кадрові рішення “щодо управлінців різного рівня в міністерствах та інших структурах центральної влади, і в регіонах, і в правоохоронній системі”.