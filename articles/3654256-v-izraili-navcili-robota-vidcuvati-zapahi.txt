Вчені з Тель-Авівського університету розробили нову технологію, яка дозволила роботу відчувати запахи за допомогою біологічного датчика.

Як передає Укрінформ, про це повідомляє i24news.


Дослідники підключили датчик до електронної системи для визначення запахів з рівнем чутливості, який у 10 000 разів перевищує рівень чутливості наявних електронних пристроїв.


“Датчик надсилає електричні сигнали у відповідь на присутність поблизу запаху, який робот може виявити та інтерпретувати. Дослідники вважають, що в світлі успіху їхніх досліджень ця технологія також може бути використана в майбутньому для ідентифікації вибухових речовин, ліків, хвороб тощо”, - йдеться у заяві університету.


Зазначається, що у своїй майбутній роботі ізраїльські вчені планують розробити робота зі здатністю навігації, яка дозволить йому локалізувати джерело запаху та його ідентифікацію.


Як повідомляв Укрінформ, міжнародна група вчених розробила першу у світі технологію на основі метанавчання, яка дозволяє друкувати текст без наявності клавіатури.


Фото: Tel Aviv University