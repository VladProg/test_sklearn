російське мвс оголосило у розшук письменника та журналіста Аркадія Бабченка.

Як передає Укрінформ, про це повідомляє Интерфакс із посиланням на базу розшуку міністерства.
У картці на розшук не вказано статтю Кримінального кодексу, на підставі якої розшукують фігуранта.
Бабченко – російський письменник та опозиційний журналіст, військовий кореспондент, видавець. Він із 2017 року перебуває за межами росії. До 2019 року проживав в Україні.
В останні роки Бабченко вкрай негативно висловлювався про владу росії. В 2020 році росфінмоніторинг включив Бабченка до списку терористів та екстремістів.

Фото з соцмереж