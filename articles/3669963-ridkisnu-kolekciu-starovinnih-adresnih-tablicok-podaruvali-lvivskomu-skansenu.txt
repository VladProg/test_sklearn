Музею народної архітектури та побуту у Львові імені Климентія Шептицького подарували колекцію старовинних адресних табличок, на яких вказані номери житлових будинків та страхових товариств із теренів Гуцульщини, Покуття та Буковини.

Про це преслужба музею повідомила у Фейсбуці, передає Укрінформ.
«Музей отримав чудовий подарунок! Відтепер у нас зберігатиметься незвична і рідкісна колекція - збірка старовинних табличок із номерами житлових будинків та страхових товариств із теренів Гуцульщини, Покуття та Буковини», - йдеться у повідомленні.

Таблички для поповнення музейного фонду передали благодійники Віра Бий та Андрій Філь.
У майбутньому ці експонати зроблять частиною експозиції Музею народної архітектури та побуту у Львові імені Климентія Шептицького.
Як повідомляв Укрінформ, для Івано-Франківського музею Євгена Коновальця створили однострій із тканини столітньої давнини.
Фото: Музей народної архітектури та побуту у Львові імені Климентія Шептицького