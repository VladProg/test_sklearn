У Львівській національній опері 13 листопада відбудеться премʼєра опери Євгена Станковича "Страшна помста".

Як передає Укрінформ, про це Міністерство культури та інформаційної політики України повідомляє у Телеграмі.
"Цей твір досі жодного разу не виконувався, тож глядачі матимуть унікальну можливість почути його вперше. Виставу присвячують 80-річчю від дня народження композитора, якого вважають справжньою живою легендою української музики", - зазначили в МКІП.
Перші покази вистави відбудуться 13, 25 і 26 листопада.
Як повідомляв Укрінформ, 4 листопада розпочався перший попередній етап відбору українських композиторів для участі у проєкті написання опери для нью-йоркської Метрополітен-опера.