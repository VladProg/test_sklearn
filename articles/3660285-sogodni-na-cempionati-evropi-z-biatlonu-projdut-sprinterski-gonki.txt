У п'ятницю, 27 січня, у швейцарському Ленцергайде у другий змагальний день чемпіонату Європи з біатлону пройдуть спринтерські гонки у жінок та чоловіків.

У жіночій гонці на 7,5 км за Україну виступатимуть Анна Кривонос (2-й стартовий номер), Юлія Джима (43), Анастасія Меркушина (54), Олена Білосюк (82) і Любов Кип’яченкова (101), передає Укрінформ.
У чоловічому спринті на 10 км нашу команду представлятимуть: Антон Дудченко (5), Артем Прима (30), Денис Насико (41), Богдан Цимбал (48), Артем Тищенко (80) і Тарас Лесюк (122).
Фото: Getty Images.