Космічний телескоп NASA/ESA Hubble зробив фотографію двох спіральних галактик SDSS J115331 та LEDA 2073461, що перекривають одна одну.

Про це повідомляє ESA, передає Укрінформ.
Зазначається, що обидва космічні об’єкти знаходяться на відстані у понад мільярд світлових років від Землі.

Незважаючи на те, що на цьому зображенні може здаватися, що SDSS J115331 та LEDA 2073461 зіштовхуються одна з одною, розташування двох галактик, ймовірно, є випадковим адже вони насправді не взаємодіють між собою.
Попри те, що ці дві галактики можуть бути просто космічними об’єктами, які пролітають повз тедескому, Hubble у минулому вже фіксував приголомшливу низку взаємодіючих галактик.
Ця світлина є однією з багатьох спостережень телескопа, які розповідають про основні моменти проєкту Galaxy Zoo.
Започаткований у 2007 році проєкт Galaxy Zoo та його наступники є масштабними громадськими науковими проєктами, в рамках яких групи з сотень тисяч волонтерів займаються класифікацією галактик.
Як повідомляв Укрінформ, космічний телескоп NASA/ESA Hubble зробив фотографію карликової неправильної галактики NGC 1156, яка розташована в сузір'ї Овна.
Фото: ESA/Hubble & NASA, W. Keel