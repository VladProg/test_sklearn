Знаменитий американський актор Арнольд Шварценеггер заговорив українською у новому кліпі гурту Kalush Orchestra.

Як передає Укрінформ, про це Міністерство культури та інформаційної політики повідомляє у Телеграмі.
«Коли ми були в США в турі, зняли відео на одну з наших пісень. Чисто на лайті, навіть не думали, що вийде такий крутий кліп. Раніше на цих вулицях бігали в грі GTA — San Andreas, а тепер зробили там нашу інтерпретацію "Щедрівки" та завітали до Арнольда Шварценеггера в гості», — прокоментував фронтмен гурту Олег Псюк.



Як повідомляв Укрінформ, переможці пісенного конкурсу Євробачення-2022 - український гурт Kalush Orchestra восени, перебуваючи на гастролях у США, побували в гостях у Шварценеггера.