Китайська компанія Oppo представила новий смартфон Oppo K10X.

Як передає Укрінформ, про це повідомляє GSM Arena.
Пристрій має 16,7-сантиметровий рідкокристалічний дисплей з роздільною здатністю в 1920x1080 пікселів та частотою оновлення екрана в 120Гц.

Окрім процесора Snapdragon 695, усередині смартфона встановлена батарея потужністю в 5 000 мегаампер за годину.

Зазначається, що селфікамера має 16 Мп, а головна з трьох камер на зворотній стороні 64 Мп. Також збоку є сканер для зчитування відбитків пальців.
Пристрій буде доступний у двох кольорах - світло-блакитний та чорний.
Модель з операційною пам’яттю у 8 Гб та внутрішньою у 128 Гб коштуватиме від 213 доларів, у той час, як вартість варіанту з 12/256Гб дорівнюватиме 285 доларів.
Продажі розпочнуться вже 22 вересня.
Як повідомляв Укрінформ, компанія Sony 1 вересня офіційно презентувала новий флагманський смартфон під назвою Sony Xperia 5 IV.