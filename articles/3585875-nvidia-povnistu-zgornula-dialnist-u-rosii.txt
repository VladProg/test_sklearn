Один із провідних світових виробників графічних процесорів, відеоадаптерів та мультимедійних систем американська компанія Nvidia заявила про повне припинення діяльності на території росії.

Про це повідомляє Reuters, передає Укрінформ.
«Після призупинення поставок до росії ми продовжували утримувати наш офіс, щоб підтримувати співробітників та їхні сім’ї. З огляду на останні події ми більше не можемо працювати там», - заявили у компанії.
У Nvidia додали, що нададуть своїм російським працівникам можливість продовжувати роботу в інших країнах.
Як повідомляв Укрінформ, про зупинення продажів своєї продукції у росії Nvidia заявила на початку березня, але протягом наступних місяців компанія продовжувала утримувати російський офіс.