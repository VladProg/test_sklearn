Національне управління США з аеронавтики та дослідження космосу (NASA) поінформувало, що у вівторок, 1 листопада, повз Землю пролетить астероїд 2022 RM4.

Як передає Укрінформ, про це повідомляє Space.com.
За даними NASA, діаметр космічного каменя становить від 330 до 740 метрів, що трохи менше за найвищий у світі хмарочос Бурдж Халіфа у 828 метрів в Дубаї, ОАЄ.
Він максимально наблизиться до Землі у вівторок на відстань у близько 2,3 млн кілометрів. Швидкість руху астероїда становить 84 500 км за годину.
Цей астероїд вважається «потенційно небезпечним», адже його довжина перевищує 150 метрів, і його максимальна відстань від планети Земля становитиме менш ніж 7,5 млн кілометрів. Для визначення «потенційно небезпечним» він повинен відповідати обом параметрам одночасно.
Як повідомляв Укрінформ, Національне управління США з аеронавтики та дослідження космосу (NASA) поінформувало, що у понеділок, 12 вересня, повз Землю пролетів астероїд 2008 RW.
Фото: Shutterstock