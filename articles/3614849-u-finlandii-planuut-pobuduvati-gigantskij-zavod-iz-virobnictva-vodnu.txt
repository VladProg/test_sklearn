У Фінляндії планують звести гігантський завод із виробництва водню потужністю 300 мегават у місті Коккола.

Як повідомляє Укрінформ, про це інформує Yle.
Значимість проєкту велика навіть за європейськими масштабами. Йдеться про найбільший у Фінляндії проєкт у сфері "зеленої" водневої енергетики.
Проєктуванням займається компанія з Аландських островів Flexens. Припустимий обсяг інвестицій становить близько 500 мільйонів євро.
З водню вироблятимуть аміак, який використовується у виробництві добрив, а також як паливо для суднових двигунів.
Очікується, що завод буде запущено в експлуатацію 2027 року.
Загалом у Фінляндії планують побудувати декілька десятків заводів із виробництва водню.
Як повідомляв Укрінформ, голова Державного агентства з енергоефективності та енергозбереження України Валерій Безус заявив, що експорт водню сприятиме посиленню української економіки та енергобезпеки ЄС.


Фото: Raila Paavola / Yle