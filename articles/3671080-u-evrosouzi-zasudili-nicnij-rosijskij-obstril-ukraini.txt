Нічні російські атаки ракетами і дронами є продовженням систематичного та цинічного терору проти України та її народу.


Як передає Укрінформ, про це у Твіттері заявив речник ЄС із питань зовнішньої та безпекової політики Пітер Стано.
«Нічні невибіркові ракетні та дронові атаки з боку росії є продовженням систематичного та цинічного терору проти України та її народу. Ці дії є воєнними злочинами, є неприйнятними і мають бути припинені», - написав він.
Стано також додав, що причетні до цих злочинів будуть притягнуті до відповідальності.
Як повідомлялося, сили Збройних сил України вночі 16 лютого знищили 16 із 36 запущених російськими військами ракет. Також ворог застосував дрони. Є влучання на півночі, заході України, а також у Дніпропетровській та Кіровоградській областях.