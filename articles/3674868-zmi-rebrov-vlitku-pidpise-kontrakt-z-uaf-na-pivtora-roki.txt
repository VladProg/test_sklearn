Зараз збірна України не має головного тренера.

УАФ влітку укладе контракт із нинішнім наставником Аль-Айна Сергієм Ребровим на 1,5 роки, в угоді буде прописана пролонгація на два роки, повідомляє ТаТоТаке, передає Укрінформ.

Існує варіант, за якого контракт буде укладено відразу на сім років. Це буде залежати від успіхів національної збірної країни в Лізі націй, відборах на ЧЄ-2024 та ЧС-2026, а також з розвитком структури збірних команд різного віку.
Зараз збірна України не має головного тренера. Із попереднім наставником Олександром Петраковим УАФ не продовжила контракт. У січні Петраков очолив збірну Вірменії.

Головним претендентом на посаду вважається коуч Аль-Айна Сергій Ребров. Якщо український фахівець домовиться з керівництвом клубу, то зможе приєднатися до команди у березні.

Як повідомляв Укрінформ, збірна України зіграє у групі С проти Італії, Англії, Північної Македонії та Мальти у кваліфікаційному турнірі Євро-2024.
Фото: Getty Image