Китай успішно запустив із космодрому Цзюцюань на північному заході країни багаторазовий експериментальний космічний апарат за допомогою ракети-носія Long March-2F.

Як передає Укрінформ, про це повідомляє Сіньхуа.
Сам запуск був здійснений 5 серпня.
Пробувши деякий час на орбіті, космічний апарат повернеться на місце посадки в Китаї.
Згідно з планом, під час польоту апарат займатиметься тестуванням технологій багаторазового використання та технологій обслуговування на орбіті, надаючи технічну підтримку для мирного освоєння космічного простору.
Цей запуск став 18-м для ракет-носіїв Long March-2F.
Як повідомляв Укрінформ, Китай запустив 4 серпня на орбіту три нові супутники, серед яких космічний апарат для моніторингу вуглецю в екосистемі Землі.