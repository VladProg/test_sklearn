У Китаї розробили прототип квадрокоптера, який може не тільки літати, а й занурюватися під воду, що робить його придатним для виконання широкого спектра завдань.

Як передає Укрінформ, про це повідомляє Сіньхуа.


Вага квадрокоптера - 1,63 кг. Він здатний перебувати в повітрі протягом шести хвилин або плавати під водою близько 40 хвилин.


Зазначається, що нова технологія може застосовуватися у розвідці ресурсів, пошуково-рятувальних операціях та інженерних перевірках.

Квадрокоптер TJ-Flying Fish розроблений вченими із Шанхайського науково-дослідного інституту інтелектуальних автономних систем при Університеті Тунцзі та Китайського університету Сянгана.




Як повідомлялося, канадський стартап LoopX.ai розробив робота GoosEx, який доставлятиме їжу студентам на території кампусу Університету Ватерлоо.