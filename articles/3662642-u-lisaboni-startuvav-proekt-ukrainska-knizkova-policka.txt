У бібліотеці імені Орланду в Лісабоні стартував проєкт «Українська книжкова поличка».


Як передає Укрінформ, про це повідомляє пресслужба Міністерства культури та інформаційної політики в Телеграмі.
«Відкрила «Українську книжкову поличку» керівниця відділу мережі бібліотек Лісабону Едіт Гімарайнш. А на самій церемонії виступили також радник з питань культури Мера Лісабону Діогу Моура та тимчасовий повірений Володимир Козлов», - йдеться у повідомленні.
Зазначається, що у колекції присутня сучасна література українських видавництв, багато різних книжок для дітей (вірші, казки, збірки оповідань та інше), книжки про Україну та її історію, декілька книг англійською мовою.

Як повідомлялося, проєкт “Українська книжкова поличка” реалізується під патронатом першої леді Олени Зеленської спільно з Міністерством культури та інформаційної політики України, Міністерством закордонних справ України, а також Українським інститутом книги разом з посольствами України за кордоном.