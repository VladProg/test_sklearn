В Ужгородському замку відкрили середньовічний шоу-рум.

Про це повідомляє у Фейсбуці Закарпатська обласна рада, передає Укрінформ.

"В Ужгородському замку відкрили середньовічний шоу-room. Ідеться про чергове відновлене у замку підземне приміщення, яке десятки років використовувалося як склад", зазначається в повідомленні.
За словами виконувачки обов’язків директора Закарпатського краєзнавчого музею імені Тиводара Легоцького Ольги Шумовської, у кімнаті можна приміряти обладунки лицарів середньовіччя.
Також для туристів буде можливість потримати у руках зброю часів розквіту замку.
Зазначається, що шоу-рум освітлюватиметься факелами та може слугувати унікальним інтер’єром для різноманітних подій та заходів.
Ужгородський замок - це фортифікаційна споруда XVІ століття в Ужгороді. Розташований поруч із центром міста, на вулиці Капітульній. Нині використовується як краєзнавчий музей.