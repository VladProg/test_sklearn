За рік повномасштабного вторгнення в Україні жодного місяця не було затримок виплати пенсій, соціальних виплат, заробітної плати лікарям та вчителям.

Про це заявив Прем'єр-міністр України Денис Шмигаль під час засідання уряду 24 лютого 2023 року.
"Забезпечили фінансову стабільність країни. Жодного місяця не затримали пенсії, соціальні виплати, зарплати лікарів та вчителів. Проіндексували виплати нашим пенсіонерам", - сказав Шмингаль.
Він зазначив, що українському фінансовову сектору вдалось не допустити кризи. Також, в Україні за рік повномасштабної війни не була допущена гіперінфляція.
Прем'єр-міністр додав, що під час війни в Україні були запущені нові програми допомоги та нові проєкти підтримки.
"Платимо субсидії. Не піднімали комунальних тарифів. Допомогли місцевій владі. Допомагаємо найбільш вразливим. Допомагаємо тим, хто цього зараз найбільше потребує", - наголосив очільник уряду.
Як повідомляв Укрінформ, у грудні 2022 року Шмигаль заявив, що держава за 2022 рік виконала всі свої соціальні зобов'язання. Зокрема, на всі соціальні виплати було спрямовано 800 млрд грн. Торік в Україні було виплачено пенсій на понад 575 млрд грн.