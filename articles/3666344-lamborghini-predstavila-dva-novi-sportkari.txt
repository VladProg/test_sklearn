Італійський виробник Automobili Lamborghini презентував два нові спорткари Lamborghini Invencible та Lamborghini Autentica, що знаменують кінець виробництва автомобілів з двигуном внутрішнього згоряння (ДВЗ).

Як повідомляє Укрінформ, про це йдеться у пресрелізі компанії.
“Двигун V12 є одним із стовпів нашої історії та успіху нашого бренду. І перш ніж ми почнемо розгортання програми Direzione Cor Tauri, ми вважали правильним відсвяткувати цей двигун внутрішнього згоряння двома унікальними автомобілями, які ідеально представляють нашу концепцію досконалості у сфері персоналізації”, - заявив гендиректор Стефан Вінкельманн.
Direzione Cor Tauri — стратегія екологічної стійкості Lamborghini, яка призведе до декарбонізації всіх майбутніх моделей бренду.






Lamborghini представила два нові спорткари / Фото: lamborghini























































За даними CarBuzz, у середині кожного автомобіля є 6,5-літровий двигун V12, який видає 769 кінських сил, а за необхідності становить 531 Hm.
Більше деталей буде оголошено пізніше.
Зазначається, що Lamborghini Invencible та Lamborghini Autentica будуть останніми двома автомобілями від Lamborghini, які використовуватимуть двигун V12, а наступним буде гібридний суперспортивний автомобіль, який має вийти вже через декілька тижнів.
Як повідомляв Укрінформ, у листопаді італійський автовиробник Lamborghini презентував новий спорткар класу «люкс» Lamborghini Huracan Sterrato.