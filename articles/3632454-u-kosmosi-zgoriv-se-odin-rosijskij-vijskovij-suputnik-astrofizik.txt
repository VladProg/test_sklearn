російський супутник «Космос-2560», запущений у жовтні цього року, увійшов в атмосферу Землі 10 грудня, не пропрацювавши й двох місяців.

Як передає Укрінформ, про це повідомив відомий вчений Гарвард-Смітсонівського центру астрофізики у Кембриджі Джонатан Макдавелл у Твіттері.
“російські військові запустили в космос супутник «Космос-2560» у жовтні, і він уже повернувся в атмосферу Землі 10 грудня о 04.54 (за київським часом) над Гуамом. Як і попередній супутник цієї серії він не зміг піднятися на орбіту”, - написав він.
Інтерфакс зазначає, що 16 жовтня міноборони росії заявило, що легка ракета-носій "Ангара-1.2" вивела на орбіту супутник "Космос-2560", і апарат був внесений до каталогу космічних об'єктів.
Як повідомляв Укрінформ, у травні журналіст та засновник порталу russianspaceweb Анатолій Зак заявив, що секретний російський військовий супутник «Космос-2555», запущений у квітні для спостереження за Україною, не запрацював і може найближчим часом згоріти в атмосфері.
Фото ілюстративне