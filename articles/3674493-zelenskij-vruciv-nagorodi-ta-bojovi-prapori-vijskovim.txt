На Софійській площі в Києві, під час проведення пам'ятного заходу до річниці повномасштабного вторгнення рф, Президент України Володимир Зеленський урочисто відзначив бойові заслуги українських захисників.

Як повідомляє Укрінформ, глава держави вручив державні нагороди та відзнаки військовослужбовцям, волонтерам, медикам, громадським діячам, родичам та близьким загиблих Героїв.

Також під час заходу відбулося вручення главою держави бойових прапорів окремим підрозділам ЗСУ, ДПСУ, Національної поліції.

Зокрема, Президент вручив бойові прапори: Третій окремій штурмовій бригаді Сухопутних військ ЗСУ, П'ятій окремій штурмовій бригаді Сухопутних військ ЗСУ, П'ятнадцятому мобільному прикордонному загону ДПСУ, Департаменту поліції особливого призначення, Об'єднаній штурмовій бригаді Національної поліції “Лють”.

Відео: Офіс президента
Як повідомляв Укрінформ, на Софійській площі в Києві відбувається масштабний пам'ятний захід до річниці повномасштабного вторгнення рф в Україну.
Фото: ОП