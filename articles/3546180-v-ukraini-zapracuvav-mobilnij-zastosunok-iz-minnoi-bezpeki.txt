В Україні запрацював новий мобільний застосунок з мінної безпеки MineFree.

Як передає Укрінформ, про це Державна служба України з надзвичайних ситуацій повідомляє у Телеграмі.

Завдяки застосунку, кожен, хто встановить його, матиме можливість переглянути мапу, на якій позначено потенційно небезпечні території, згідно з даними ДСНС.
Також можна отримати сповіщення у випадку наближення до небезпечного об'єкту, ознайомитися з довідником ДСНС, у якому є фото та опис вибухонебезпечних предметів, та повідомити про виявлення вибухонебезпечних або підозрілих предметів.
Застосунок можливо завантажити з App Store та Google Play.
Як повідомляв Укрінформ, у застосунок "Повітряна тривога" надходитимуть сповіщення про хімічну та радіаційну небезпеки.