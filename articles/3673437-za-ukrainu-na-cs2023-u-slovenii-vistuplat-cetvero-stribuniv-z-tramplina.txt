22 лютого у словенській Планиці стартує змагальна програма чемпіонату світу 43-го за ліком чемпіонату світу з лижних видів спорту.

Україну у змаганнях зі стрибків з трампліна представлятимуть четверо учасників, передає Укрінформ.
Склад збірної України:
жінки - Тетяна Пилипчук, Жанна Глухова;
чоловіки - Євген Марусяк, Віталій Калініченко.
Найбільше комплектів нагород (12) на чемпіонаті світу буде розіграно в лижних гонках. У семи видах програми змагатимуться представники стрибків з трампліна, у п’яти - двоборці.
Медальні сторінки в історії виступів української збірної на чемпіонатах світу пов’язані з лижними гонками. У Рамзау-1999 відкрила лік нашим нагородам своєю «бронзою» у гонці переслідування на 15 км Ірина Тараненко-Тереля.
Другу для України нагороду на ЧС виборола у Лібереці-2009 Валентина Шевченко, ставши третьою у масстарті на 30 км вільним стилем і випередивши при цьому у фінішному спурті на 0,6 секунди норвежку Терезе Йогауг.
Фото: facebook.com/olympicua.