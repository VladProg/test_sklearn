Українські тенісисти Денис Молчанов та Владислав Манафов вдало стартували на змаганнях ATP Challenger Tour у Вільнюсі (Литва) із призовим фондом €118,000.

Молчанов разом із французом Жонатаном Ейссеріком обіграв дует Віт Копржіва/Ярослав Поспішил (Чехія), передає Укрінформ.
Рахунок поєдинку - 6:3, 6:4.
У чвертьфіналі українсько-французький тандем зіграє проти володарів wild card Едаса Бутвіласа з Литви та Джанмарко Феррарі з Італії.
Пара Владислав Манафов (Україна)/Іван Лютаревич (нейтральний статус) перемогла румуна Влада Корню та грека Петроса Ціціпаса - 7:6 (7:4), 6:4.
Манафов і Іван Лютаревич одразу мають нагоду виступити у півфіналі, адже їхні наступні суперники швейцарці Александар Рітсчард і Домінік Штрікер знялися з чвертьфінальної стадії.
На фото: Денис Молчанов/btu.org.