Міністр закордонних справ України Дмитро Кулеба і Генеральний секретар ООН Антоніу Гутерреш обговорили шляхи припинення російської агресії на основі принципів статуту ООН та міжнародного права.

Про це глава української дипломатії повідомив у Твіттері, передає Укрінформ.
«Генеральний секретар ООН Антоніу Гутерреш і я обговорювали шляхи припинення російської агресії на основі принципів статуту ООН та міжнародного права. Я високо оцінив зусилля Генерального секретаря щодо забезпечення Чорноморської зернової ініціативи, яка увійде в історію як його спадщина», - зазначив Кулеба.
Як повідомлялося, 24 лютого за участю міністрів закордонних справ багатьох країн світу, зокрема й України, в ООН тривають відкриті дебати, присвячені річниці початку широкомасштабної російської війни.

Фото: Dmytro Kuleba, Twitter