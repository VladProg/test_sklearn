У ратуші міста Клостернойбург на сході Австрії відбувся благодійний концерт на підтримку України за участі українських співаків, музикантів та танцюристів.

Про це повідомляє Укрінформ з посиланням на Фейсбук посольства України в Австрії.
"14 січня в місцевій ратуші міста Клостернойбург відбувся благодійний концерт: "Einladung und Ehrenschutz für das Benefizkonzert „Дякуємо Клостернойбургу - вечір українських талантів", - йдеться у повідомленні.






В Австрії відбувся благодійний концерт на підтримку України Фото: Посольство України в Республіці Австрія






















Як зазначає українська дипмісія, з початку широкомасштабного вторгнення російських військ до України саме це невеличке місто у Нижній Австрії стало прихистком для великої кількості українських громадян. Жителі міста, зокрема, організація "Клостернойбург допомагає" з перших днів організували збір та передачу до України гуманітарної допомоги.
"Цього вечора, у місцевій ратуші, силами волонтерів-переселенців з України та групи Klosterneuburg Hilft організовано благодійний концерт-ярмарок на підтримку України (всі кошти, зібрані на концерті, будуть спрямовано на потреби благодійних фондів України", - повідомили у посольстві.
У концерті взяли участь відома оперна співачка Зоряна Кушплер, композитор, піаніст-віртуоз Євген Хмара, українська співачка Дар'я Мінеєва, а також глава Товариства української культури в Австрії ім. Л. Українки Інна Савченко. Також свої таланти продемонстрували маленькі українські танцівники, співаки та музиканти.
Як повідомляв Укрінформ, у Соборі Святого Карла Борромея (Карлскірхе) у Відні 14 січня відбувся благодійний концерт "Дві культури в одному серці", під час якого в одному музичному дійстві поєдналися австрійська й українська культури.