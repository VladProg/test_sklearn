У перший день Кубка Європи із дзюдо у Софії (Болгарія) на першу сходинку п'єдесталу піднялися два представники України.

«Золото» здобули Марія Буйок, яка у фіналі вагової категорії до 48 кг поборола француженку Анаїс Перро, та Микита Голобородько (66 кг) - після перемоги у вирішальній сутичці над Гюмаром Киргизбаєвим з Казахстану, передає Укрінформ.
У другий змагальний день Кубка Європи та татамі вийдуть українці Михайло Свідрак (81 кг), Олексій Болдирєв, Марат Крижанский (обидва - 90 кг), Данило Гуцол (100 кг), Євгеній Балевський (понад 100 кг), а також Наталія Чистякова (70 кг), Юлія Курченко, Анна Казакова (обидві - 78 кг), Руслана Булавіна, Христина Гоман, Діана Семченко (усі - понад 78 кг).