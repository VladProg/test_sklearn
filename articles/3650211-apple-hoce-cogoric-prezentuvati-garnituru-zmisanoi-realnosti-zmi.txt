Компанія Apple готується представити в 2023 році гарнітуру, яка матиме можливість передавати як віртуальну реальність (VR), так і доповнену реальність (AR).

Про це йдеться в повідомленні Bloomberg, передає Укрінформ.
«Після семи років розробки Apple Inc. майже готова до випуску своєї першої гарнітури змішаної реальності»,- зазначається в повідомленні.
Планується, що компанія може представити пристрій споживачам ймовірно, під назвою Reality Pro, а потім надати розробникам можливість пришвидшити роботу програмного забезпечення вже червні. Якщо все піде за планом, готовий продукт може надійти в продаж восени цього року.
Повідомляється, що Apple уже надала доступ до новинки невеликій кількості відомих розробників програмного забезпечення, щоби вони почали тестування, а також роботи зі сторонніми програмами. Операційна система пристрою, яка в компанії отримала назву «Borealis», публічно називатиметься xrOS.
Нагадаємо: компанія Apple традиційно робить кілька презентацій новинок щороку. Одна з наймасштабніших за кількістю нових гаджетів та програмного забезпечення зазвичай проходить у вересні, якщо не враховувати збоїв останніх років, пов’язаних із пандемією у світі.
Фото: Antonio De Rosa