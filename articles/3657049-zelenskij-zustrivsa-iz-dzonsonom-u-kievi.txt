Президент України Володимир Зеленський зустрівся із колишнім прем‘єр-міністром Великої Британії Борисом Джонсоном у Києві.

Відео із зустрічі оприлюднено на офіційному Телеграм-каналі глави Української держави, повідомляє Укрінформ.



"Вітаю в Києві справжнього друга України Бориса Джонсона", – зазначив Зеленський.
Він подякував колишньому британському прем‘єру за підтримку України.
Джонсон, зі свого боку, зазначив, що для нього велика честь знову зустрітися з президентом Зеленським, а також розповів свої враження від побаченого в Бучі і Бородянці.






Зеленський зустрівся із Джонсоном у Києві / Фото: ОП












































«Те, що я побачив у Бучі й Бородянці, жахливо. Зруйновані будинки…. Мені дуже шкода, що подібне (удари росіян по будинках мирних мешканців – ред.) все ще відбувається в Україні», - зазначив Джонсон.
Як повідомляв Укрінформ, колишній прем’єр-міністр Великої Британії Борис Джонсон відвідав Бучу та Бородянку в Київській області. Він ознайомився із руйнуваннями, яких населені пункти зазнали під час російської окупації.