Президент Володимир Зеленський подякував Норвегії та особисто прем’єр-міністру Йонасу Гар Стьоре за оголошення нового п'ятирічного пакету допомоги Україні розміром 75 млрд норвезьких крон.

Як передає Укрінформ, про це ідеться у Твіттері глави держави.
"Вдячні норвезькому народу, уряду Норвегії та особисто прем’єр-міністру Норвегії Йонасу Гар Стьоре за оголошення нового безпрецедентного 5-річного пакету допомоги Україні розміром 75 млрд норвезьких крон", – зазначив Зеленський.
Він наголосив, що це вагомий внесок у майбутню перемогу над агресором та успішне повоєнне відновлення України.
Як повідомляв Укрінформ, прем'єр-міністр Норвегії Йонас Гар Стьоре запропонував виділити Україні 75 млрд норвезьких крон (7,3 млрд дол.) в рамках допомоги протягом п'яти років.