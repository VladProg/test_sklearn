Міністр закордонних справ України Дмитро Кулеба звернувся до Міжнародного олімпійського комітету через можливість участі в Олімпіаді рф та білорусі.

Про це він написав у Twitter, передає Укрінформ.
«З минулого року росіяни вбили 231 українського спортсмена та тренера, 15 поранили, 28 затримали, 4 вважаються зниклими безвісти. Ця геноцидна війна, розпочата Путіним, але проводять її звичайні росіяни. МОК повинен припинити спроби приховати російські злочини під білими прапорами», — заявив Кулеба.

Since last year, 231 Ukrainian athletes and coaches have been killed by the Russians, 15 wounded, 28 detained, and 4 are missing. This genocidal war is ordered by Putin, but carried out by regular Russians. The IOC must stop trying to conceal Russian crimes with white flags.
— Dmytro Kuleba (@DmytroKuleba) February 3, 2023

Як повідомлялося, МОК оприлюднив заяву, в якій допустив можливість участі росіян і білорусів у Олімпіаді в Парижі під нейтральним прапором. На заяву вже відреагували Президент України Володимир Зеленський, міністр молоді та спорту Вадим Гутцайт, міністр закордонних справ Дмитро Кулеба та інші посадовці. На знак протесту Україна може бойкотувати паризькі Ігри.