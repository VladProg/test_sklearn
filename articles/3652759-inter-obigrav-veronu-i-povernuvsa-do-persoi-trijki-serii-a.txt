Футболісти міланського «Інтера» у 18-му турі італійської Серії А на своєму полі здобули мінімальну перемогу над одним із аутсайдерів чемпіонату«Вероною».

Матч на «Стадіо Джузеппе Меацца» («Сан-Сіро») у Мілані завершився на користь господарів з рахунком 1:0, повідомляє Укрінформ.
Перемогу «Інтеру» у дебюті зустрічі приніс гол аргентинського форварда Лаутаро Мартінеса, який відзначився на 3-й хвилині.
«Інтер», набравши 37 очок, ділить 3-4 місця з туринським «Ювентусом». «Верона» (9) займає передостанній, 19-й рядок.
У турнірній таблиці Серії А лідирує «Наполі» (47 очок), другим йде «Мілан» (38).
Фото: AFP.