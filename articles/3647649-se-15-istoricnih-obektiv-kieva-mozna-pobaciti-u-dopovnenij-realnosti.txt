Громадяни відтепер можуть побачити ще 15 історичних об’єктів Києва у форматі AR – до колекції увійшли Лядські ворота, засновник Києва Кий та інші об‘єкти.

Про це у Телеграмі поінформував керівник цифрової трансформації Києва і заступник голови Київської міської адміністрації Петро Оленич, передає Укрінформ.
«Продовжуємо розвивати культурний напрямок за допомогою «цифри». Ще 15 історичних об’єктів Києва можна побачити у форматі AR. До колекції ввійшли Лядські ворота, засновник Києва Кий та інші об‘єкти. Їх можна побачити на хабі, а також офлайн, відсканувавши QR-коди на будівлях: https://guide.kyivcity.gov.ua/places?c=vr», - написав він.

Як повідомлялося, 16 грудня 2022 року Оленич заявив, що інтеграція петицій у «Київ Цифровий» популяризувала сервіс у десятки разів.