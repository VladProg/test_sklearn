Грузія хоче долучитися до майбутньої перемоги України над росією, хоча проігнорувала заклики до спільної боротьби з рф.

Про це заявив секретар Ради нацбезпеки та оборони Олексій Данілов в ефірі телемарафону, коментуючи слова президентки Грузії Саломе Зурабішвілі.

«Сьогодні я почув заяву президентки Грузії, яка вважає, що коли ми підписуватимемо з росією якісь мирні угоди, ми повинні туди включити Абхазію, ту частину Грузії, яку рф окупувала в 2008 році», – сказав Данілов.
Секретар РНБО нагадав, що на початку повномасштабного вторгнення рф в Україну він закликав Грузію допомагати й спільними зусиллями боротися з рф, але тоді Грузія «в особі цих же осіб відмовчалася».
Як повідомляв Укрінформ, Президентка Грузії Саломе Зурабішвілі заявила, що росія має відмовитися від майже 15-річної окупації частини території її країни в рамках можливої мирної угоди про завершення війни в Україні.