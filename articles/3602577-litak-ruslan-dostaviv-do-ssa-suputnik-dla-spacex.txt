Один із супутників, який SpaceX незабаром запустить у космос, прилетів до США на борту українського літака Руслан.

Як повідомляє Укрінформ, про це Авіалінії Антонова заявили у мережі Твіттер.
“Авіалінії Антонова доставили цивільний телекомунікаційний супутник на борту одного з літаків АН-124-100-150 з Тулузи у Франції до посадкового майданчика НАСА у Тітусвілі в США, де його запустить компанія SpaceX”, - йдеться у повідомленні.

ANTONOV Airlines has transported civil telecommunication satellite on board one of its AN-124-100-150 aircraft from Toulouse, France, to NASA Shuttle Landing Facility in Titusville, USA, to be launched by the US aerospace company @SpaceX pic.twitter.com/dBZ7AHoE7f
— ANTONOV Airlines (@AirlinesAntonov) October 27, 2022

Як повідомляв Укрінформ, кілька тижнів тому американські ЗМІ повідомили, що SpaceX звернулася до міноборони США з проханням узяти на себе оплату послуг супутникового інтернет-зв’язку в Україні, який забезпечується терміналами Starlink. Пізніше Маск уточнив, що не вимагає відшкодування вже завданих витрат, але й не може постійно фінансувати роботу переданих терміналів, що коштуватиме компанії понад $120 мільйонів до кінця року та близько $400 мільйонів упродовж наступних 12 місяців.
Після резонансу, що виник на тлі дописів засновника SpaceX, він повідомив, що ухвалив рішення продовжити безкоштовне фінансування українського уряду. Маск навіть заявив, що створить функцію пожертв на сторінці оплати послуг Starlink, а також що його компанія зрештою закрила це питання й офіційно відкликала запит про фінансування з Міноборони США.