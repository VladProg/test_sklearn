Українські музиканти можуть отримати 4,5 млн євро за програмою Music Moves Europe на розвиток виконавчої діяльності.

Про це повідомляє пресслужба Державного агентства з питань мистецтва та мистецької освіти у Фейсбуці, передає Укрінформ.
"Music Moves Europe буде підтримувати стійке розповсюдження музики, з акцентом на живу музику, - прямі трансляції, співпраця концертних майданчиків та музичний експорт", - йдеться в повідомленні.
Зазначається, що програма прагне обрати один консорціум - спільний проєкт партнерських організацій для фінансування, що вирізнятиметься конкурентоспроможністю серед наявних агентів європейського музичного сектору, а також нестиме інновації та різноманітність у вже сформований творчий простір.
Дедлайн подання зявки - 12 січня 2023.
Як повідомлялося, Креативна Європа – це програма Європейського Союзу у сфері культурних, креативних та аудіовізуальних індустрій, яка розпочалася у 2014 році. На сьогодні вона охоплює 41 країну, Україна приєдналася до неї 1 січня 2016 року. Програма спрямована на три основних сектори – культурний, креативний та аудіовізуальний. Загальний бюджет – 1,46 мільярдів євро.