Перша «ракетка» України Ангеліна Калініна пробилася до 1/4 фіналу турніру Жіночої тенісної асоціації (WTA) Hobart International у Гобарті (Австралія) із призовим фондом $259,3 тис.

У другому колі змагань Калініна (№40 рейтингу WTA) за 2,5 години здобула вольову перемогу над Тетяною Марією з Німеччини (№71) - 4:6, 6:3, 6:3, передає Укрінформ.
За вихід до півфіналу Hobart International Калініна зустрінеться з переможницею поєдинку між американкою Софією Кенін (№280) та Мариною Заневською з Бельгії (№87).
Хардовий турнір у Гобарті завершиться 14 січня.
Фото: Getty Images.