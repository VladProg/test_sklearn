У 21-у турі французької футбольної Ліги 2 клуб «Бордо» півзахисника збірної України Данила Ігнатенка вдома приймав лідера першості «Гавр».

Наш футболіст вийшов на заміну на 85-й хвилині матчу, але не зміг врятувати свою команду від поразки з рахунком 1:2, передає Укрінформ.
Маючи в доробку 36 пунктів, жирондинці посідають третю сходинку у турнірній таблиці другого за рангом дивізіону чемпіонату Франції.
Як повідомлялося, 25-річний Ігнатенко підписав контракт з «Бордо» улітку минулого року.
Фото: uaf.ua.