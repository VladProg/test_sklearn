Футболіст стане вільним агентом з 1 січня.

«Дніпро-1» оголосив на своєму сайті про трансфер лівого захисника збірної Коста-Рики Рональда Матарріти, передає Укрінформ.
Футболіст також може зіграти на позиції лівого хавбека та вінгера. Новачок дніпрян - вихованець костариканського «Аллахуеленсе» - 4 голи та 8 асистів у 72 матчах і чемпіонство у 2013 році.
Після цього грав в МЛС за «Нью-Йорк» та «Цинциннаті». У 147 матчах турніру відзначився 7 забитими м’ячами та 15 результативними передачами.
Контракт з 28-річним футболістом розрахований на два роки. З 1 січня Матарріту - вільний агент.
З 2015 року виступає за збірну Коста-Рики - 3 голи та 4 асисти у 54 матчах. На ЧС-2022 взяв участь у матчах проти Іспанії та Німеччини. Transfermarkt оцінює Матарріту у 1,5 мільйона євро.
Як повідомлялося, «Дніпро-1» очолює УПЛ, маючи в активі 35 очок після 14 матчів.
Фото: scdnipro1.com.ua