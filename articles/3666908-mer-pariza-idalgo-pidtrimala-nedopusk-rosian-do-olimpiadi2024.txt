Мер Парижа Анн Ідальго висловилася проти допуску російських спортсменів до Олімпіади-2024.

Про це повідомили на Yahoo News, передає Укрінформ.
«Доки росія продовжуватиме війну проти України, я не хочу, щоб на паризькій Олімпіаді була російська делегація. Це неприпустимо», – сказала Ідальго.
Згодом Ідальго додала, що росіяни, які не підтримують дії президента путіна, можуть виступити в Парижі під прапором біженців.
Як повідомлялося, Міжнародний олімпійський комітет оприлюднив заяву, в якій допустив можливість участі росіян і білорусів на Олімпіаді в Парижі під нейтральним прапором. На заяву вже відреагували Президент Володимир Зеленський, міністр молоді та спорту Вадим Гутцайт, міністр закордонних справ Дмитро Кулеба та інші посадовці. На знак протесту Україна може бойкотувати паризькі Ігри.
Фото: Julien Mattia