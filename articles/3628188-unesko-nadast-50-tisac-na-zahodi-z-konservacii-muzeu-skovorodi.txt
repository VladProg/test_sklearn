ЮНЕСКО надасть кошти на заходи з консервації музею Григорія Сковороди.



Як передає Укрінформ, про це повідомляє пресслужба МКІП з посиланням на міністра культури та інформаційної політики Олександра Ткаченка.
«50 тисяч доларів на заходи з консервації музею Григорія Сковороди, що у Сковородинівці надасть ЮНЕСКО. Ще 450 тисяч гривень на проведення науково-проєктних робіт, необхідних задля відновлення будівлі, виділить з обласного бюджету Харківська ОВА», - повідомив Ткаченко.
Загалом за попередніми оцінками, для повної відбудови музею необхідно близько 112 млн грн.
Як повідомлялося, наприкінці вересня МКІП оголосило збір коштів для відновлення музею у межах проєкту «Збережіть українську культуру».
Фото: МКІП