Американська компанія Ford Motor Company презентувала новий автомобіль 2024 Ford Mustang Dark Horse для перегонів.

Як передає Укрінформ, про це повідомляє Car and Driver.
Потужність двигуна V-8 становить пів тисячі кінських сил.

Власники автомобіля зможуть обрати між 6-ступінчатою ручною коробкою передач або 10-ступінчатою коробкою передач типу «автомат».

У середині автомобіля встановлена 31,5-сантиметрова панель управління та 33,5-сантиметровий сенсорний дисплей з інформаційно-розважальною системою SYNC 4.

Зазначається, що Ford поки не оголосив, скільки коштуватиме Mustang Dark Horse 2024 року, але на думку експертів, стартова ціна розпочнеться від 60 000 доларів, що на кілька тисяч більше, ніж Mustang Mach 1 2022 року.

Продажі 2024 Ford Mustang Dark Horse очікуються наступного літа.
Як повідомляв Укрінформ, американська компанія Ford Motor Company презентувала 12 вересня новий автомобіль 2023 Lincoln Corsair.
Фото: Ford