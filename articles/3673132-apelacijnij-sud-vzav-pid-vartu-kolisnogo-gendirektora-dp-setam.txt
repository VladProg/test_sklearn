Апеляційна палата Вищого антикорупційного суду застосувала до колишнього генерального директора ДП «Сетам» запобіжний захід у вигляді тримання під вартою з альтернативою внесення застави у розмірі 13 млн 420 тис. грн.

Про це інформує прессслужба Спеціалізованої антикорупційної прокуратури.
Як зазначається, апеляційні скарги сторони захисту суд залишив без задоволення.
На виконання рішення суду підозрюваного взято під варту в залі суду.
У САП нагадали, що 29 грудня минулого року детективи НАБУ повідомили про підозру в розтраті понад 485 млн грн колишньому гендиректору “Сетам”.
За версією слідства гендиректор забезпечував проведення електронних торгів з метою реалізації речових доказів за заниженими цінами та створення необхідних умов для перемоги заздалегідь визначених юридичних осіб.
За даними Укрінформу, йдеться про ексдиректора ДП “Сетам” Віктора В.