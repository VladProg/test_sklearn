За прогнозами Національного банку, врожай зернових культур у поточному році становитиме 46 млн тонн, що приблизно на 15% менше, ніж у 2022 році.

Про це під час пресбрифінгу сказав заступник голови Національного банку Сергій Ніколайчук, повідомляє кореспондент Укрінформу.

"На цей рік ми припускаємо, що врожай зернових буде близько 46 млн тонн. Це приблизно на 15% менше, ніж торік", - сказав Ніколайчук.
Він зазначив, що у Нацбанку цьогоріч очікують на досить суттєве розширення дефіциту торгівлі, що пов'язано як з урожаєм, так і з нижчою спроможністю внаслідок руйнування енергетичної інфраструктури, а також додатковим попитом на імпорт.
Як повідомляв Укрінформ, в Україні станом на 12 січня 2023 року вже зібрано 50,9 млн тонн зернових та зернобобових культур зі 10,9 млн га (94% від загальної площі посівів) при врожайності 47 ц/га.
Фото: ОПЗ