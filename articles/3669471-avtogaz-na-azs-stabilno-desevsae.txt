Ціни на автогаз за вихідні зменшились практично так само, як і упродовж попередніх днів (-18 коп./л): середня ціна на нього із 10 по 13 лютого на автозаправних станціях просіла ще на 19 коп. — до 25,31 грн/л.

Як передає Укрінформ, про це повідомляє enkorr.
Зазначається, що діапазон цін коливається у межах 22,45–26,37 грн/л. На станціях преміум-сегменту автогаз здешевшав на 41-45 коп./л. На АЗК ОККО – до 25,75 грн/л, на WOG – до 25,65 грн/л.
На станціях KLO, Amic, Shell і Chipo ціни коливаються в межах 23,99–24,64 грн/л.
Низка мереж, серед яких – «Автотранс», Socar, BVS та інші, – втримали ціну на попередньому рівні.
Найменше – символічну 1 коп. на літрі пального – втратив автогаз на заправках мережі «Авіас» (до 25,09 грн/л). Найбільше він здешевшав – на 1,80 грн/л – на АЗС Luxwen, до 22,99 грн/л.

Мінімальну ціну, навіть попри те, що за вихідні не скинула ні копійки, вже традиційно пропонує своїм клієнтам мережа «Авантаж 7», продаючи автогаз за 22,45 грн/л. Найдорожче – 26,37 грн/л – він коштує на заправках мережі U.GO (- 7 коп./л). Різниця цін на автогаз у різних мережах становить 3,92 грн/л.
Як повідомлялося, середня ціна на скраплений газ із 3 по 10 лютого у мережах АЗС зменшилась ще на 0,88 грн/л — до 25,51 грн/л.
Фото: depositphotos.com