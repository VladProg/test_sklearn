За понад два роки додаток Helsi завантажили вже 4,7 млн українців.

Як передає Укрінформ, про це Helsi.me повідомляє у Телеграмі.
"Вже 4,7 млн українців завантажили додаток Helsi. І вже понад 2 роки ми допомагаємо вам піклуватись про своє здоров'я та здоровʼя рідних", - ідеться в повідомленні.
В одному сервісі зібрано все найнеобхідніше: пошук лікарів та запис на прийоми, вибір лікаря для укладання декларації, онлайн-консультації з лікарями, доступ до медичних карток рідних, перегляд призначень, направлень та рецептів, запис на вакцинацію та перегляд щеплень, бронювання ліків у найближчих аптека, зручне збереження медичних документів, нагадування прийому ліків.
"Все це доступно, не виходячи з дому, через додаток Helsi. Якщо ви за кордоном - Helsi допоможе тримати звʼязок із вашим українським лікарем", - сказано в повідомленні.
Як повідомлялося, Helsi.me - це сервіс запису на медичні послуги та безпечного зберігання медичних даних. Користувачами мобільного додатка Helsi є вже понад 4 млн людей, кількість бронювань консультацій на місяць - 10 млн, кількість онлайн-консультацій - 3 млн на місяць. Системою користуються понад 1300 установ охорони здоров’я і 49 тис. лікарів по всій Україні.