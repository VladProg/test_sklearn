Дедалі менше часу залишається до виходу першої футбольної команди «Динамо» з відпустки та початку підготовки до другої частини сезону.

Зарекомендувати себе на зборі з «основою» киян отримає шанс 19-річний півзахисник Назар Волошин, передає Укрінформ.
У першій частині сезону Назар на правах оренди виступав за криворізький «Кривбас». Динамівець провів 13 матчів, у яких забив 4 м'ячі. Його гол «Руху» уболівальники «Кривбаса» визнали найкращим серед усіх м'ячів, забитих командою у першому колі чемпіонату України.
Крім того, Назара також визнали гравцем місяця у вересні та листопаді минулого року серед футболістів U19 за версією національної футбольної премії «Золотий талант», яка опитала понад 100 футбольних експертів.
Волошин вийде з відпустки разом з іншими гравцями динамівської команди 12 січня і після медогляду розпочне тренування.
Фото: fcdynamo.com.