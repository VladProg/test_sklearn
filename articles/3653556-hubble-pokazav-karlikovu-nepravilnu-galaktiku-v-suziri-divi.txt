Космічний телескоп NASA/ESA Hubble сфотографував карликову неправильну галактику UGC 7983, яка розташована у сузір'ї Діви.

Про це повідомила обсерваторія, передає Укрінформ.
UGC 7983 знаходиться на відстані близько 30 мільйонів світлових років від Землі.
Карликові неправильні галактики — космічні об'єкти з неоднорідним розподілом яскравості в зображенні. Ці галактики подібні до звичайних неправильних галактик, але відрізняються меншим розміром.

Фото: esahubble.org
Зазначається, що у верхньому лівому куті цього зображення можна побачити невеликий астероїд діаметром у кілька кілометрів. Слід астероїда видно як чотири смуги світла, розділені невеликими проміжками.
На задньому фоні від UGC 7983 можна розгледіти ряд галактик, включаючи еліптичні, а також яскраві зірки.
Як повідомляв Укрінформ, космічний телескоп NASA/ESA Hubble сфотографував аморфну галактику LEDA 48062, яка розташована у сузір'ї Персея.
Перше фото: seti.org