Книга про культурну спадщину України увійшла до списку найкращих видань за версією The New York Times.

Як передає Укрінформ, про це Міністерство культури та інформаційної політики повідомляє у Телеграмі.
Ілюстроване видання вартістю 25 фунтів вийшло в листопаді у британському видавництві Thames & Hudson.

Передмову до нього написав український письменник Андрій Курков, а співавторами стали культуролог Андрій Пучков, історик Максим Яременко та мистецтвознавиці Діана Клочко і Мирослава Мудрак.

"Всі кошти, отримані від продажів книги про українську культурну спадщину, видавець обіцяв передати Українському ПЕН для підтримки місцевих музеїв", - зазначили у МКІП.
Як повідомляв Укрінформ, ВBC News Україна оголосила переможців премії Книга року BBC-2022 у трьох номінаціях: книга року, дитяча та есеїстика. Книгою року BBC-2022 став роман Андрія Сем'янківа (MED Goblin) "Танці з кістками. Медичний трилер", у номінації "Дитяча книга року" перемогли "Примари Чорної діброви" Андрія Бачинського, премію у номінації "Есеїстика" здобув "Дикий Захід Східної Європи" Павла Казаріна.
Фото: Мінкульт