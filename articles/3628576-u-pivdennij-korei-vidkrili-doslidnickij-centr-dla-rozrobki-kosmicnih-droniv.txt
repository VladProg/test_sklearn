Адміністрація програми оборонних закупівель при Міноборони Південної Кореї (DAPA) відкрила спеціалізований дослідницький центр для розробки безпілотних космічних апаратів багаторазового використання.

Як передає Укрінформ, про це повідомляє Yonhap.
Центр, який розташований у Сеульському національному університеті, створений для дослідження технологій, необхідних для розробки та експлуатації багаторазових безпілотних космічних апаратів.
DAPA планує інвестувати близько 35,3 мільярда вон (27 мільйонів доларів США) до 2028 року в центр, який залучатиме понад 240 дослідників з 14 університетів, чотирьох компаній, включаючи космічну компанію Hanwha Aerospace Co., і державний Корейський аерокосмічний науково-дослідний інститут.
Як повідомляв Укрінформ, американський безпілотний військовий космоплан Boeing X-37B повернувся на Землю після 908 днів на орбіті, встановивши новий рекорд місії.
Фото: flagi.in.ua