Це найкращий результат сезону для нашої команди.

На п'ятому етапі Кубка світу 2022/23 з біатлону в німецькому Рупольдингу відбулася перша командна гонка турніру: чоловіча естафета за участю збірної України, передає Укрінформ.

Збірна України в складі Артема Прими, Антона Дудченка, Дениса Насика та Богдана Цимбала фінішувала шостою.
На першому етапі гонки Україну представляв Артем Прима, він використав 2 додаткові патрони та передав естафету на 12-й позиції.

На другому етапі за нашу команду біг Денис Насико, для його ця естафета була дебютною на КС. Він використав 2 додаткові патрони та зберіг 12-ту позицію для України на передачі естафети.

На третьому етапі Богдан Цимбал використав 1 додатковий патрон і підняв Україну на 7-му позицію.

Антон Дудченко використав 2 додаткові патрони і фінішував на підсумковому 6-му місці.
У попередніх двох естафетах цього сезону чоловіча збірна України посідала 9-те й 12-те місця (у Контіолагті й Гохфільцені).
Норвегія з колом штрафу виграла чоловічу естафету, «срібло» здобула Німеччина, а «бронзу» - Франція.

Як повідомляв Укрінформ, завтра, 14 січня, у Рупольдингу відбудеться жіноча класична естафета.
Фото: Getty Image