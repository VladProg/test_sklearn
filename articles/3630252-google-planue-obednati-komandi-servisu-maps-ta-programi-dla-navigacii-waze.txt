Американська корпорація Google планує об'єднати команди, які працюють над сервісами Maps і Waze на тлі прагнення скоротити витрати й спростити операції.

Про це повідомляє Укрінформ з посиланням на TechCrunch.
Як зазначається, Google планує об'єднати понад 500 співробітників бізнесу Waze з підрозділом Geo, який відповідає за продукти Maps, Earth і Street View.
Головний виконавчий директор Waze Неха Паріх залишить свою посаду після перехідного періоду.
Google хоче залишити Waze як окрему службу і не планує скорочень у рамках реорганізації, йдеться у публікації.
Компанія розраховує, що реструктуризація дозволить усунути завдання, що перетинаються в роботі над продуктами Waze і Maps.
Як повідомляв Укрінформ, раніше масові скорочення персоналу відбулися у Twitter, Microsoft, Salesforce, Meta та інших технологічних гігантах.