Запланований на сьогодні повторний пробний запуск найпотужнішої ракети NASA, яка незабаром має доставити людину на Місяць, було відкладено через технічні проблеми.

Як повідомляє кореспондент Укрінформу, про це Національне управління з аеронавтики і дослідження космічного простору США заявило у Твіттері.
«Місію «Артеміда» до Місяця було відкладено. Команди спробували розв’язати проблему, пов’язану із течею у механізмі, що постачає ракеті пальне, але не досягли успіху», - йдеться у повідомленні.
Нагадаємо, попередній пробний запуск «Артеміди» було заплановано на минулий понеділок, але його довелося відкласти в останні хвилини через технічні проблеми. Поки невідомо, коли відбудеться наступна спроба.
Фото: NASA