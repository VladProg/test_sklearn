Контракт буде розрахований на три роки.

Головний тренер «Реала» Карло Анчелотті погодився очолити збірну Бразилії, повідомляє ESPN Brazil, передає Укрінформ.

63-річний італієць наразі обговорює з федерацією умови 3-річного контракту, який закінчиться в серпні 2026-го після чемпіонату світу у США, Мексиці та Канаді.

Джерело зазначає, що бразильські гравці «вершкових» в особі Вінісіуса Жуніора, Едера Мілітао та Родріго вже знають про цю новину.

Сторони не будуть публічно підтверджувати угоду, оскільки у тренера є чинний контракт з мадридською командою до літа 2024 року.
Як повідомляв Укрінформ, Анчелотті втратив довіру босів «вершкових», оскільки мадридська команда відстає від лідируючої в Ла Лізі «Барселони» аж на 8 очок та програла каталонському клубу фінал Суперкубку Іспанії.
Фото: Getty Image