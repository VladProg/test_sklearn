У роботі соціальної мережі Instagram у понеділок, 31 жовтня, стався глобальний збій, в результаті якого видаляються акаунти тисячі користувачів.

Як передає Укрінформ, про це повідомляє Sky News.
«Ми знаємо, що деякі з вас мають проблеми з доступом до свого облікового запису Instagram. Ми розглядаємо це питання і просимо вибачення за незручності», - заявили в компанії.
Зазначається, що тисячі користувачів отримують повідомлення про блокування акаунта при спробі увійти в свій обліковий запис.
На екрані з'являється повідомлення «Ми призупинили ваш обліковий запис 31 жовтня 2022 року».
При цьому користувачі мають 30 днів, щоб оскаржити рішення про блокування акаунту в соцмережі.
Також є інформація про зменшення кількості підписників у найбільш популярних користувачів соцмережі.
Як повідомляв Укрінформ, у четвер, 27 жовтня, в роботі платформ соціальних мереж Фейсбук та Instagram компанії Meta стався масштабний збій.