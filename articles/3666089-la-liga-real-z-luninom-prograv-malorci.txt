Український воротар вийшов на поле у стартовій одинадцятці мадридців.

«Реал» на чужому полі поступився «Мальорці» 0:1 в 20-му турі іспанської Прімери, передає Укрінформ.
Єдиний гол у матчі у свої ворота забив захисник «бланкос» Начо.
Український воротар «Реала» Лунін вийшов на поле у стартовому складі й відіграв повний матч. Андрій опинився в основі через те, що основний голкіпер мадридців Тібо Куртуа отримав травму на розминці.
«Реал» посідає другу сходинку в Ла Лізі, маючи в активі 45 очок після 20 матчів.
Як повідомлялося, «Барселона» очолює Ла Лігу - 50 пунктів після 20 зіграних поєдинків.
Фото: twitter.com/realmadrid