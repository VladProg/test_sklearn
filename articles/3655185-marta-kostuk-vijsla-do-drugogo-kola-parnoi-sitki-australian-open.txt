Українка Марта Костюк та Олена-Габріела Русе з Румунії пробилися до другого раунду Відкритого чемпіонату Австралії з тенісу у Мельбурні.

У своєму стартовому матчі парного розряду змагань українсько-румунський дует переграв американсько-британський тандем Даніель Коллінс - Хезер Вотсон - 6:4, 6:2, передає Укрінформ.
За вихід до третього кола Australian Open Костюк та Русе зустрінуться з переможницями протистояння посіяних під 9-м номером американкою Ніколь Мелікар-Мартінес та австралійкою Еллен Перес із російсько-німецькою парою Катерина Александрова - Вівіан Гайзен.
Нагадаємо, Марта Костюк вийшла до третього кола одиночного розряду, де зустрінеться із третьою «ракеткою» світу американкою Джессікою Пегулою.
Відкритий чемпіонат Австралії триватиме до 29 січня.
Фото: Neal Trousdale.