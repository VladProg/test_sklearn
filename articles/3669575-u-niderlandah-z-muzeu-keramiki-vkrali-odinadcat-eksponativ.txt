З музею кераміки у нідерландському місті Леуварден вкрали одинадцять експонатів.

Про це повідомляє Укрінформ із посиланням на NOS.
“У Леувардені минулої ночі проникли в Музей кераміки Princessehof. Було вкрадено кілька предметів китайської кераміки, яку музей описує як всесвітньо відому. Загалом було вкрадено одинадцять предметів”, - йдеться у повідомленні.
Зазначається, що зловмисники мали відповідні знання щодо експонатів музею та діяли цілеспрямовано.

Фото: Keramiekmuseum Princessehof / Ruben van Vliet
Було взято одинадцять предметів, сім із яких розбилися. Їхні уламки було виявлено в понеділок вранці біля музею.
Поліція поки не може сказати, скільки людей брало участь у крадіжці зі зломом.
Правоохоронці закликають усіх, хто може володіти інформацією, звернутися до поліції.

Фото: ProNews Producties
Варто зазначити, що на початку цього місяця вже була спроба проникнути в музей, але вона була невдалою.
Як повідомляв Укрінформ, у Нідерландах з музею в містечку Лердам викрали картину Франса Халса під назвою “Два усміхнені хлопчики”, написану у XVII столітті. Картина Франса Халса “Два усміхнені хлопчики” була викрадена втретє. Вартість картини, написаної приблизно 1626 року, оцінюється у 15 мільйонів євро.
Перше фото: Omrop Fryslân