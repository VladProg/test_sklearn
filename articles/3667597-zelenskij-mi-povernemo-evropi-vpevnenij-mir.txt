Що раніше Україна отримає далекобійну зброю та сучасні літаки, то швидше закінчиться російська агресія, і в Європу повернеться мир.

Про це Володимир Зеленський сказав у Парижі під час спільного брифінгу з президентом Франції Еммануелем Макроном та канцлером Німеччини Олафом Шольцом, передає Укрінформ.
“Дієве континентальне союзництво в Європі – це потреба всіх європейців. Швидше закінчити російську агресію – це найраціональніше, що може бути”, - заявив Президент України.

Відео: Володимир Зеленський, Телеграм


Він наголосив: що раніше Україна отримає далекобійну зброю, і наші пілоти отримають сучасні літаки, що міцнішою буде наша танкова коаліція, то швидше закінчиться російська агресія.


“І ми повернемо Європі впевнений мир”, - наголосив Зеленський.
Як повідомлялося, Володимир Зеленський у середу ввечері прибув із візитом до Парижа, де зустрівся з президентом Франції Еммануелем Макроном та канцлером Німеччини Олафом Шольцом.
Фото: ОП