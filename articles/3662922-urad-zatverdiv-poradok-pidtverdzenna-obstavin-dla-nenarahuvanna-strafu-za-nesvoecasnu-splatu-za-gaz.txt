Кабінет Міністрів України затвердив порядок підтвердження обставин, що є підставою для ненарахування неустойки (штрафу) за несвоєчасне проведення розрахунків за природний газ.


Як передає Укрінформ, про це повідомляє постійний представник Кабінету Міністрів у Верховній Раді України Тарас Мельничук у Телеграмі.
«Порядком визначено механізм підтвердження обставин, що є підставою для ненарахування протягом дії воєнного стану в Україні та 6 місяців після місяця, в якому воєнний стан буде припинено або скасовано, неустойки (штрафу, пені) за несвоєчасне проведення розрахунків за природний газ ОСББ, житлово-будівельними кооперативами, іншою уповноваженою співвласниками відповідно до законодавства особою, яка шляхом самозабезпечення утримує системи автономного теплопостачання багатоквартирного будинку, що належать співвласникам на праві спільної сумісної власності у багатоквартирному будинку», – написав депутат.
Як повідомлялося, на час війни в Україні уряд заборонив нараховувати та стягувати штрафи, пені тощо в разі несвоєчасної або неповної оплати за житлово-комунальні послуги. Заборонено також припиняти надання цих послуг у разі несплати комірного (або оплати не в повному обсязі).