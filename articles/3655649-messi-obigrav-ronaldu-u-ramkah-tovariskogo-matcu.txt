У матчі було забито 9 голів.

На стадіоні «Кінг Фахд» відбувся товариський матч між французьким клубом «ПСЖ» та командою зірок «Аль-Насра» та «Аль-Хіляля», передає Укрінформ.

Зустріч завершилася з рахунком 5:4 на користь французького гранду. Перша половина зустрічі завершилася внічию 2:2 – на дубль Кріштіану Роналду, номінальні гості відповіли м’ячами Мессі та Маркіньоса. Крім того, Неймар у компенсований час до першого тайму не реалізував пенальті.
Після перерви команди продовжили реалізовувати свої моменти. У господарів відзначилися Чжанг Хьюн Су та Таліска. А ось у «ПСЖ» по голу забили Кіліан Мбаппе, Серхіо Рамос та Юго Екітіке.

Як повідомляв Укрінформ, «ПСЖ» лідирує у Лізі 1, випереджаючи «Ланс» на три очки. «Аль-Наср» посідає перше місце у Професійній лізі.
Фото: Getty Image