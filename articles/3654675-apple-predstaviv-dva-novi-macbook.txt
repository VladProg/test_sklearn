Американська компанія Apple презентувала два нові MacBook, які можна придбати з чипами M2 Pro або M2 Max, найпотужнішими на сьогодні процесорами Apple.

Як передає Укрінформ, про це повідомляє CNBC.

Вартість Mac mini починається з 599 доларів США з чипом M2, що на 100 доларів США дешевше, ніж попередня версія. У той час як версія з процесором M2 Pro коштуватиме від 1 299 доларів США.
Ціна нового 35,6-сантиметрового MacBook Pro стартує від 1 999 доларів, а 40,6-сантиметрова модель MacBook Pro коштуватиме не менше 2499 доларів.
Усі нові моделі будуть доступні з 24 січня, але клієнти вже зможуть замовляти комп’ютери.
Зазначається, що Apple більше не продає версію Mac mini з чипом від Intel, відтак Mac Pro є останнім комп’ютером, який можна налаштувати за допомогою процесора Intel.
Як повідомляв Укрінформ, корпорація Asus анонсувала створення ноутбуків, оснащених 3D-дисплеєм, що дозволяє працювати з тривимірним контентом без спеціальних окулярів (автостереоскопічного дисплея).