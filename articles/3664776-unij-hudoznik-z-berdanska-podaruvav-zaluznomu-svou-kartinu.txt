Одинадцятирічний художник з аутизмом з Бердянська Макс Бровченко зустрівся з Головнокомандувачем ЗСУ Валерієм Залужним та подарував йому картину.

Про це у Фейсбуці повідомив сам художник, передає Укрінформ.
"Я подарував Валерію Федоровичу картину, на якій намалював наших військових, що збивають орківські ракети, та передав листи від моїх друзів Сергія і Крістіни. Вони, як і я, хочуть повернутися додому. Ми знаємо, що так буде! В мене тепер є крутезна картина з портретами, частина дула збитого орківського танка, медальйон, супер чашка та полотно з автографом. Переможемо! Слава Україні і смерть ворогам!" - написав він.






Юний художник з Бердянська зустрівся із Залужним та подарував йому свою картину / Фото: Kosmo Maks

























Раніше повідомлялося, що у грудні 2022 року Папа Римський Франциск отримав у подарунок картину, яку написав Макс.