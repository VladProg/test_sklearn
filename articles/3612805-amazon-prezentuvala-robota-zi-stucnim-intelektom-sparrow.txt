Американська компанія Amazon представила робота Sparrow, який використовує штучний інтелект для виконання повсякденних завдань на її складах.

Як передає Укрінформ, про це повідомляє Yahoo.
У компанії стверджують, що велика роботизована рука під назвою Sparrow може «виявляти, вибирати та обробляти окремі товари на складах».
Зазначається, що Sparrow свідчить про «значний прогрес» у робототехніці, використовуючи комп’ютерний зір і штучний інтелект, щоб розпізнавати мільйони товарів і належним чином обробляти їх.
Amazon заявляє, що пристрій зможе допомогти прискорити процес роботи з пакунками на складах.
«Sparrow візьме на себе повторювані завдання, дозволяючи нашим співробітникам зосередити свій час і енергію на інших справах, а також підвищити їхню безпеку. У той же час Sparrow допоможе нам підвищити ефективність, автоматизувавши важливу частину нашого процесу виконання замовлень, щоб ми могли продовжувати доставку для клієнтів», - заявили у компанії.
Як повідомляв Укрінформ, американська компанія Amazon заявила, що невдовзі планує розпочати здійснювати доставки замовлених пакунків безпілотниками.
Фото: Amazon