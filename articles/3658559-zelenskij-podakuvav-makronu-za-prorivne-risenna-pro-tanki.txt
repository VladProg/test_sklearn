Президент України Володимир Зеленський у розмові з Президентом Франції подякував за проривне рішення надати легкі танки та за подальше посилення обороноздатності України, зокрема, передовими системами ППО.

Як передає Укрінформ, про це йдеться в Телеграмі глави держави.

«У розмові з Президентом Франції Еммануелем Макроном подякував за проривне рішення надати легкі танки та за подальше посилення обороноздатності України, зокрема, передовими системами ППО. Обговорили й дипломатичні кроки для завершення війни», - підкреслив Зеленський.

Як зазначається, також Президент окремо наголосив, що спортсменам із росії не місце на Олімпійських іграх у Парижі.

Як повідомлялося, Франція не виключає надання Україні в майбутньому танків Leclerc, але узгоджуватиме це питання із союзниками.
Фото: ОП