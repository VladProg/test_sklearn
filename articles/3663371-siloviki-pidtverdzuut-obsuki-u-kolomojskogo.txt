Служба безпеки України та Бюро економічної безпеки проводять обшук вдома в олігарха Ігоря Коломойського у Дніпрі.

Факт обшуків підтвердили джерела Укрінформу в правоохоронних органах.
“Так, проводяться слідчі дії, всі подробиці згодом", - сказав співрозмовник Укрінформу.
За попередньою інформацією розслідування стосується компаній «Укртатнафта» та «Укрнафта».
Як повідомляв Укрінформ, Національне антикорупційне бюро і Спеціалізована антикорупційна прокуратура розшукують чотирьох підозрюваних у справі щодо заволодіння 10 млрд грн ПАТ «Укрнафта».
Працівники Державного бюро розслідувань розслідують кримінальне провадження щодо протиправної реалізації скрапленого газу ПАТ «Укрнафта» протягом квітня-травня 2022 року, що завдало збитків на понад 300 млн грн.