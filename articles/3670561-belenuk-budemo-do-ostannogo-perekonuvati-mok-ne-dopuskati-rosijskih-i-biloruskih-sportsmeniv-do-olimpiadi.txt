Олімпійський чемпіон розраховує, що Україні не доведеться бойкотувати Олімпіаду-2024.

Олімпійський чемпіон з греко-римської боротьби та народний депутат України Жан Беленюк поділився думками про можливий допуск росіян та білорусів до Олімпіади-2024, повідомляє Yahoo Sports, передає Укрінформ.

«Понад 40 країн готові бойкотувати Ігри, якщо росіян і білорусів допустять під нейтральним прапором. Ми будемо до останнього переконувати МОК разом з усіма демократичними країнами не допускати російських і білоруських спортсменів. Я вірю, що ми досягнемо успіху», — сказав Беленюк.

10 лютого у Великій Британії відбувся саміт 35 країн, організований через питання можливої участі росії в Олімпіаді-2024.

Як повідомляв Укрінформ, директор МОК Джеймс Маклауд написав листи до НОК 35 країн, які збираються вимагати відсторонення росіян і білорусів від змагань, щоб вони вплинули на рішення міністрів спорту.

Фото: Getty Images