Українці, які перебувають у Польщі, Чехії та Великій Британії, можуть отримати психологічну допомогу, звернувшись на телефонні гарячі лінії.

Про це повідомляє Міністерство з питань реінтеграції тимчасово окупованих територій, передає Укрінформ.
"Українці, які через війну опинилися в країнах Європи, можуть отримати фахову психологічну допомогу на спеціалізованих гарячих лініях Міжнародної організації з міграції", - йдеться у повідомленні.
Міністерство наводить перелік контактів для тих, хто потребує психологічної допомоги:
1) Чехія: +420 800 050 770,
2) Польща: +48 800 088 091,
3) Велика Британія: +44 808 164 8668.
Отримати допомогу можна щоденно з 10:00 до 20:00.
У Мінреінтеграції нагадали, що внутрішні переселенці в Україні можуть звернутися на гарячу лінію безоплатної психологічної допомоги за номером: 0 800 100 102, яка працює щодня з 10:00 до 20:00.
Як повідомлялося, від початку повномасштабної війни з рф з України виїхали більш ніж 14,5 мільйона громадян, із них 11,7 млн - до країн Євросоюзу.