Міністр закордонних справ України Дмитро Кулеба виклав голові Генеральної асамблеї ООН Чабі Кьорьоші позицію щодо нелегітимності присутності росії в Радбезі ООН.

Про це глава української дипломатії заявив у Твіттері, передає Укрінформ.
«Я зустрівся з головою Генеральної асамблеї ООН Чабою Кьорьоші, щоб обговорити зусилля з припинення російської агресії. Ми зосередилися на «Формулі миру в Україні» та на необхідності захисту Чорноморської зернової ініціативи. Також я детально виклав позицію України щодо нелегітимності присутності росії в Радбезі ООН», - зазначив міністр.

Як повідомлялося, 24 лютого за участю міністрів закордонних справ багатьох країн світу, зокрема й України, у Раді Безпеки ООН відбудуться відкриті дебати, присвячені річниці початку повномасштабного російського вторгнення.