У португальському містечку Алмада триває міжнародний турнір із дзюдо серії Гран-прі (Grand Prix).

У другий день змагань сумчанин Гєворг Манукян (вагова категорія до 81 кг) та ніжинська вихованка Наталія Чистякова (70 кг) посіли п'яті місця, передає Укрінформ.
Манукян дійшов до півфіналу, де програв корейцю Лі, а у сутичці за «бронзу» поступився призеру чемпіонату світу Франку де Віту з Нідерландів.
Чистякова у свою чергу дісталася чвертьфіналу, у підсумку програвши матч за 3-тє місце Іді Ерікссон зі Швеції.
У заключний день турніру 29 січня Україну представлятимуть Антон Савицький (100 кг), Яків Хаммо (понад 100 кг), Єлизавета Литвиненко та Юлія Курченко (обидві - до 78 кг), Руслана Булавіна та Христина Гоман (обидві - понад 78 кг).
Зазначимо, що основною задачею дзюдоїстів є набір рейтингових очок для олімпійської кваліфікації Парижа-2024, яка триватиме до червня наступного року.
Фото: ijf.org.