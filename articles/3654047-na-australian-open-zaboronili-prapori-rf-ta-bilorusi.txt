На Відкритому чемпіонаті Австралії з тенісу Australian Open заборонені російські та білоруські прапори на кортах.

Про це повідомляє Укрінформ із посиланням на Reuters.
«Прапори з росії та білорусі заборонені на території Australian Open. Наша початкова політика полягала в тому, що вболівальники могли приносити їх, але не могли використовувати їх, щоб створити перешкоди. Вчора у нас стався інцидент, коли біля корту був розміщений прапор», — йдеться в заяві Tennis Australia.
Зазначається, що заборона набуває чинності негайно.
Як повідомлялося, напередодні посол України в Австралії Василь Мирошниченко засудив демонстрацію прапора росії під час гри української тенісистки на Відкритому чемпіонаті Австралії і закликав Tennis Australia застосувати політику «нейтрального прапора».
Перший у сезоні тенісний турнір серії Grand Slam - Відкритий чемпіонат Австралії розпочався у Мельбурні 16 січня.