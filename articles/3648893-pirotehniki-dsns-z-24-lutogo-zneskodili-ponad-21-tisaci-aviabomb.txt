Від початку повномасштабного вторгнення російської армії в Україну піротехніки знешкодили понад 313 тисяч вибухонебезпечних предметів.

Як передає Укрінформ, про це Державна служба з надзвичайних ситуацій повідомляє у Телеграмі.
"З початку широкомасштабного військового вторгнення рф піротехнічними підрозділами ДСНС знешкоджено 313 тисяч 113 вибухонебезпечних предметів та 2 тисячі 891 кг вибухової речовини, у тому числі 2 157 авіаційних бомб", - ідеться в дописі.
Найчастіше піротехнічні підрозділи працювали: на Харківщині (14 121 раз), Київщині (7 119), Чернігівщині (4 315).
У ДСНС додали, що за цей час було обстежена територія площею 77 тисяч 611 гектарів.
Як повідомляв Укрінформ, 7 січня в Одеській області виявили та знищили дві протикорабельні міни.