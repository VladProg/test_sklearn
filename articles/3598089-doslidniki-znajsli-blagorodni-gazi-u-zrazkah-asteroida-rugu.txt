Група японських дослідників знайшла сліди благородних газів в піску та в інших зразках астероїда Рюгу, доставлених космічним зондом «Хаябуса-2» на Землю.

Як передає Укрінформ, про це повідомляє NHK.
Команда вчених проаналізувала зразки в герметичній циліндричній капсулі, встановленій на «Хаябуса-2». Самі зразки були зібрані на астероїді Рюгу, який перебуває за приблизно за 300 мільйонів кілометрів від нашої планети.
Дослідники заявляють, що виявили невелику кількість благородних газів, таких як гелій і неон, які надзвичайно рідко зустрічаються в атмосфері Землі.
Вважається, що спочатку ці гази були випущені сонцем на астероїд і вивільнені, коли пісок або інші речовини терлися одна об одну.
Як повідомляв Укрінформ, влітку Міністерство освіти Японії заявило, що дослідники виявили 20 видів амінокислот на зібраних зондом «Хаябуса-2» зразках із астероїда Рюгу.
У грудні 2020 року капсула, яку перевозив під час шестирічної місії зонд «Хаябуса-2», доставила на Землю понад 5,4 гр поверхневого матеріалу з астероїда Рюгу, розташованого на відстані у понад 300 мільйонів кілометрів від нашої планети.
Фото: JAXA