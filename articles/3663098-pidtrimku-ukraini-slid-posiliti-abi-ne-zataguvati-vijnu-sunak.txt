Прем’єр-міністр Великій Британії переконаний, що міжнародній спільноті слід посилити підтримку України, аби якомога швидше завершити війну, розв'язану росією.

Як повідомляє Укрінформ із посиланням на The Guardian, таку заяву зробив речник очільника уряду Британії Ріші Сунака.
“Прем’єр сказав, що після обрання на посаду вивчив підхід Сполученого Королівства та дійшов висновку, що тривале затишшя у конфлікті піде на користь тільки росії. Тому він побачив змогу посилити підтримку з боку Великої Британії у тісному партнерстві із союзниками, аби дати Україні найбільші шанси на успіх та найкраще скористатися з "вікна можливостей", коли російські сили ослабнуть”, - сказав представник уряду.


Зазначається, що цю заяву Сунак зробив під час засідання кабінету.
“Прем’єр-міністр оголосив, що нова стратегія передбачатиме також більші дипломатичні зусилля та спільне з українцями планування повоєнної відбудови країни по завершенні конфлікту”, - йдеться в повідомленні.
Нагадаємо, Ріші Сунак заявив, що його країна разом із союзниками й партнерами зробить усе, аби забезпечити Україну потенціалом для перемоги.
Фото: Martyn Weahtley CCHQ / Parsons Media