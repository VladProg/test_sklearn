Команда українських розробників з віртуальної школи Unicorn School створила мобільний застосунок для смартфонів та планшетів, що дозволяє продовжувати навчатись навіть під час блекауту.

Про це Укрінформу розповів СЕО PR Batteries agency Роман Мединський.
«Завдяки функції розумного завантаження навчальний матеріал з усіх предметів кожного дня дистанційно завантажується вчителями прямо в пристрій, а дитина має змогу вже в додатку вчити уроки, навіть без світла та інтернету. А також виконувати домашні завдання в додатку, який автоматично відправить їх на перевірку вчителю одразу ж при відновленні звʼязку з інтернетом. При цьому в учня залишається доступ до підручників та понад 17 000 інших методичних матеріалів. Дитина в залежності від ситуації може обрати, який предмети вчити саме зараз, не привʼязуючись до розкладу, а після кожного пройденого уроку є перевіркові завдання», - розповів він.
Методика освіти школярів у Unicorn School була розроблена групою педагогів найвищої кваліфікації, кандидатами та докторами наук, доцентами, призерами конкурсу «Вчитель року» на чолі з доктором педагогічних наук та засновником Комп'ютерної академії IT STEP Дмитром Корчевським.
За словами авторів застосунку, його унікальність не тільки в автономності, а ще й в тому, що навчання в ньому проходить у форматі комп'ютерної гри, де учень стає головним героєм з персональним аватаром – лицарем чи принцесою у казковому онлайн-королівстві. Уроки оформлені в ігровому стилі з візуалізацією кожного предмета.
«Ця методика класичної освіти в поєднанні із захоплюючим гейміфікованим підходом, що полягає в розумінні мотивації як рушійної сили в освіті дитини. До звичайних оцінок учень отримує чарівні кристали, золоті монети, кубки та інші нагороди, які дозволять «прокачати» свого аватара та перейти на наступний рівень – отримати доступ до наступного рівні гри – нової теми навчальної програми. Все це мотивує дитину на отримання саме знань, а не оцінок. Батьки при цьому отримують детальну статистику як за часом навчання, так і за його ефективністю та результативністю, а також зворотний зв'язок від викладачів», - зазначають автори застосунку.
Навчання учнів з 5 по 11 класи проходить за ліцензією та програмою, яка відповідає вимогам Міністерства освіти та науки України. Учнів готують до складання ДПА та ЗНО, а в разі успіху вони отримують атестат державного зразка. Завантажити застосунок та зареєструвати дитину в школі можна для платформ IOS та Android на https://unicorn.itstep.org