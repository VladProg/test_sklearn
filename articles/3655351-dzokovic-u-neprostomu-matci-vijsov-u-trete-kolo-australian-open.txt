Серб поступився в другому сеті.

Колишній лідер світового рейтингу Новак Джокович (№5 ATP) виборов перемогу над французьким тенісистом Ензо Куако (№191 ATP) у другому раунді Відкритого чемпіонату Австралії - 6:1, 6:7 (7:5), 6:2, 6:0, передає Укрінформ.

Матч тривав 2 години 2 хвилини. Джокович зробив дев'ять ейсів, припустився шість подвійних помилок і реалізував шість брейк-пойнтів з 20.

Його суперник сім разів подав навиліт, припустився двох подвійних помилок і не використав єдиний брейк-пойнт.

Зазначимо, що обидва тенісисти приймали медичні тайм-аути. Француз у першому сеті, а серб – у другому.

У наступному раунді Australian Open суперником Джоковича стане 27-ий сіяний Григор Димитров з Болгарії.


Як повідомляв Укрінформ, 22-разовий чемпіон Гренд Слемів Рафаель Надаль пропустить 6-8 тижнів через травму.
Фото: Getty Image