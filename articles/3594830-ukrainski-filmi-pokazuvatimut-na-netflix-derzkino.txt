FILM.UA Distribution уклав угоду з сервісом Netflix на об’ємний пакет українських фільмів.

Про це повідомляє пресслужба Державного агентства з питань кіно у Фейсбуці, передає Укрінформ.
"Наразі українському глядачеві стали доступні сім фільмів, створених за державної підтримки, з великого пакета стрічок, права на показ яких на території України придбав Netflix", - йдеться в повідомленні.
Зазначається, що на сервісі Netflix опинилася низка фільмів, зокрема "Мої думки тихі" Антоніо Лукіча, "Захар Беркут" Ахтема Сеітаблаєв та Джона Вінна, "Зірки за обміном" Олексія Даруга, "Віддана" Христини Сиволап, "Фокстер і Макс" Анатолія Матешка, "Сторожова Застава" Юрія Ковальова, а також "Поводир" Олеся Саніна.
Як повідомлялося, Netflix планує придбати 14 українських фільмів, зокрема, платформа продемонструє стрічки "Скажене весілля", "Велика прогулянка" "Найкращі вихідні", "Снайпер. Білий ворон", "Фокстер і Макс".