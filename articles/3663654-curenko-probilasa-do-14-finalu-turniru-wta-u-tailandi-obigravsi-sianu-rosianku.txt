Українка Леся Цуренко виграла другий матч поспіль на турнірі Жіночої тенісної асоціації (WTA) - Thailand Open - у Хуахіні (Таїланд) із призовим фондом $259,3 тис.

У другому колі Цуренко за 2,5 години завдала поразки посіяній під 4-м номером росіянці Анні Калінській - 6:0, 6:7 (3:7), 6:4, передає Укрінформ.
За вихід до півфіналу змагань Цуренко зустрінеться з переможницею протистояння між своєю співвітчизнецею Даяною Ястремською та 6-м номером «посіву» Тетяною Марією з Німеччини.
Турнір у Хуахіні триватиме до 5 лютого.
Фото: Thailand Open.