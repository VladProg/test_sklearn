Документальний фільм Дмитра Грешка “Між небом та горами” доступний на онлайн-платформі Takflix.

Про це повідомляє пресслужба Державного агентства з питань кіно, передає Укрінформ.
“Стрічка доступна до перегляду в усьому світі з українськими, англійськими та німецькими субтитрами”, - йдеться в повідомленні.
Зазначається, що події фільму розгортаються у 2020 році на Закарпатті під час пандемії коронавірусу. Сюжет охоплює діяльність місцевих фельдшерок Марії, Тетяни, Анни та Світлани, які прагнуть допомогти всім - і пацієнтам з інсультом, з гіпертонією та алкогольною інтоксикацією.

Фільм створено UP UA STUDIO за підтримки Держкіно.
Takflix — онлайн-платформа, що працює за принципом «відео на запит», де можна легально дивитися українські фільми. Назва платформи є «алюзією на американський стримінговий сервіс Netflix». Платформа була заснована режисеркою і продюсеркою Надією Парфан, та розпочала свою роботу у тестовому режимі 31 грудня 2019 року.
Фото: Держагентство з питань кіно