Американська технологічна компанія Labrador Systems презентувала персонального робота, який допомагатиме літнім людям у повсякденному житті.

Про це повідомляє The Hill, передає Укрінформ.
Персональний робот Labrador Retriever нагадує рухомий візок з лотками. Автономний апарат має на меті полегшити повсякденну діяльність людей похилого віку, переносячи предмети першої необхідності у межах легкої досяжності.
«Організації вже відчувають серйозну нестачу опікунів, і в найближчі роки буде значно більше людей старше 85 років і менше людей, які допоможуть про них дбати. Наша місія полягає в тому, щоб полегшити життя для обох сторін», - заявив генеральний директор Labrador Systems Майк Дулі.
Як повідомляв Укрінформ, команда інженерів з Університету Міннесоти в Дулуті (США) розробила робота, який покликаний допомагати пацієнтам із деменцією.
Фото: Labrador Systems