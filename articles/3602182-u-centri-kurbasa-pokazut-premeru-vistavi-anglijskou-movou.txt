У Центрі Леся Курбаса, що в Києві, 29 та 30 жовтня відбудеться прем'єра вистави за романом Ерленда Лу "Наïвно. Супер" англійською мовою.

Про це Укрінформу повідомили в ProEnglish Theatre України, який готує цю виставу.

«Наївні Експерименти» це вистава про прості чудеса в житті, які ми часто не помічаємо. Це історія норвежця 25 років, який раптом перестає відчувати смак життя, виїжджає від батьків, кидає університет та оселяється в квартирі свого брата», - розповів режисер вистави Алекс Боровенський.






Вистава «Наïвно. Супер» / Фото: ProEnglish Theatre



































За його словами, головний герой вистави намагається віднайти сенс в киданні м'яча об стіну, поїздках на велосипеді, складанні списків речей та розмовах про відносність часу.

Але лише з тими дивними та звичайними людьми, яких він зустрічає на своєму шляху, головний герой починає відчувати смак простих речей у житті та справлятися зі своїм посттравматичним синдромом.

У виставі грають актори: Ден Виноградов, Катерина Гордієнко, Ілья Мойсеєнко, Алекс Підопригора.