Бразильський «Фламенго» програв клубу «Аль-Хіляль» із Саудівської Аравії.

У півфіналі клубного чемпіонату світу з футболу, який триває у Марокко, бразильський «Фламенго» програв клубу «Аль-Хіляль» із Саудівської Аравії з рахунком 2:3, передає Укрінформ.
У саудівському клубі два голи з пенальті та асист записав на свій рахунок Салем Аль-Давсарі, ще один м'яч забив Лусіано В'єтто. У бразильців дублем відзначився Педро Абреу.
В іншому півфіналі клубного чемпіонату світу 8 лютого мадридський «Реал» зіграє з єгипетським «Аль-Ахлі» Каїр. Очікується, що у стартовому складі галактикос зіграє український голкіпер Андрій Лунін, оскільки бельгієць Тібо Куртуа зазнав травми.
Фото: AFP.