Національна хорова капела «Дударик» запрошує дорослих та дітей на казковий мюзикл «Пригоду Святого Миколая». Усі кошти з концертів скерують на підтримку тероборони.

Про це Укрінформу повідомила пресслужба капели «Дударик».
Зазначається, що 18 та 19 грудня о 16:00 і 18:30 у Львівській філармонії відбудеться вистава «Пригода Святого Миколая» від національної хорової капели «Дударик».
«Пригода Святого Миколая» — це вистава на декілька поколінь. Сьомий рік поспіль збирає аншлаги незалежно чи дві, чи вісім вистав. Бо фабула досконала. Діти, Добро і Україна, а решта тимчасові труднощі (часом нестерпні, як сьогодні)», - йдеться в прессанонсі.
Музика до вистави створена на основі безсмертних хітів усіх часів, серед яких James Brown «I Feel Good», AC/DC «Highway To Hell», Queen «We Are The Champions», Chuck Berry «Johney B. Good», The Beatles «Hey Jude», Adele «Skyfall», Scorpions «You And I», Leonard Cohen «Halleluia», Eric Clapton – «Tears In Heaven».
Усі кошти з концертів «Пригода Святого Миколая» будуть скеровані на підтримку 103 ОБрТрО.