Міжнародний олімпійський комітет передав права на трансляцію Олімпійських ігор у 2026-2032 роках Європейському мовному союзу та компанії Warner Bros. Discovery (WBD), вона здійснюватиметься безкоштовно у 49 країнах Європи, зокрема в Україні.

Про це повідомляє Укрінформ із посиланням на пресслужбу МОК.
Водночас, як зазначається, росії та білорусі у цьому переліку немає.
Зимова Олімпіада 2026 року пройде в Мілані та Кортіні-д'Ампеццо (Італія), а літні Ігри 2028 та 2032 років — у Лос-Анджелесі (США) та Брісбені (Австралія) відповідно.
Кожен член ЄМС транслюватиме понад 200 годин літніх Олімпійських ігор та не менше 100 годин зимових по телебаченню, також передбачаються радіотрансляції, прямі включення та репортажі.
Як повідомлялося, на Відкритому чемпіонаті Австралії з тенісу Australian Open заборонені російські та білоруські прапори на кортах.
Фото: Getty Images