Захисник «Зорі» Олег Данченко пережив інфаркт на тренуванні команди на зборах у Туреччині.

Про це повідомляє «Футбол 2.0», передає Укрінформ.
Інцидент трапився вчора, 12 лютого. Лікарі вчасно надали футболісту всю необхідну допомогу.
Відзначається, що серце Олега тричі зупинялося. Допомогу йому надали австрійські лікарі, у яких були дефібрилятори. Футболіста можуть оперувати в майбутньому.
У поточному сезоні 28-річний гравець провів 15 матчів в УПЛ.
Як повідомляв Укрінформ, «Зоря» посідає 4 місце в чемпіонаті України з футболу, маючи в активі 28 очок після 15 матчів.
Фото: UA-Футбол(Аліна Єрофеєва)