У Мельбурні відбулося жеребкування першого у сезоні турніру серії Grand Slam Відкритого чемпіонату Австралії з тенісу, який пройде з 16 по 29 січня.

Перша «ракетка» України Ангеліна Калініна (№40 світового рейтингу) у першому колі зустрінеться з однією з переможниць кваліфікації, повідомляє Укрінформ.
Марта Костюк (№57) на старті Australian Open зустрінеться з посіяною під 29-м номером американкою Амандою Анісімовою, Катерині Байндл (№97) протистоятиме росіянка Камілла Рахімова (№110), а Даяна Ястремська (№99) зійдеться з 17-м номером «посіву» Оленою Остапенко з Латвії.
Леся Цуренко та Олексій Крутих, які сьогодні перемогли у фінальному раунді кваліфікації, своїх перших суперників дізнаються пізніше.
Нагадаємо, загальний призовий фонд Australian Open складає 76,5 млн. австралійських доларів (1A$ = 0,67$).
На фото: Марта Костюк (Getty Images).