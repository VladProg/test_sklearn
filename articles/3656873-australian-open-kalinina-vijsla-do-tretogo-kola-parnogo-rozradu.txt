Українсько-бельгійський дует Ангеліна Калініна - Алісон Ван Ейтванк подолав друге коло Відкритого чемпіонату Австралії з тенісу у Мельбурні.

За вихід до третього раунду парного розряду змагань Калініна та Ван Ейтванк взяли гору над посіяними під 8-м номером Анною Данилиною (Казахстан) та Санією Мірзою (Індія) - 6:4, 4:6, 6:2, передає Укрінформ.
Путівку до чвертьфіналу Australian Open Калініна та Ван Ейтванк розіграють із 11-ми «сіяними» Чжань Хаоцін (Китайський Тайбей) та Ян Чжаосюань (Китай).
Нагадаємо, Ангеліна Калініна у третьому колі одиночного розряду поступилася 20-му номеру «посіву» Барборі Крейчиковій з Чехії (2:6, 3:6).
Відкритий чемпіонат Австралії триватиме до 29 січня.
Фото: btu.org.ua.