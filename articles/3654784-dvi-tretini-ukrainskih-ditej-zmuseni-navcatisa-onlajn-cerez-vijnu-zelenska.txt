Дві третини українських дітей змушені навчатися онлайн через повномасштабне військове вторгнення рф.

Про дружина Президента України Олена Зеленська розповіла під час пресконференції на полях Всесвітнього економічного форуму в Давосі, повідомляє кореспондент Укрінформу.
«Одна зі складових нормального функціонування будь-якої громади – це освіта. На жаль, зараз ця система в Україні працює не так, як має працювати в будь-якій країні. Через те, що ми постійно під ракетними ударами, не працюють школи, в яких немає необхідних укриттів, тому дві третини наших дітей навчаються онлайн», - сказала Зеленська.
У цьому контексті перша леді поінформувала, що задля надання якісної онлайн-освіти заснована нею Фундація намагається забезпечити ноутбуками вчителів, які продовжують працювати.
Як повідомлялося, станом на ранок 18 січня 2023 року понад 1368 українських дітей постраждали внаслідок повномасштабної війни, розпочатою російською федерацією. За офіційною інформацією ювенальних прокурорів, 459 дітей загинули та більше 909 отримали поранення.
Фото: ОП