Президент Європейської ради Шарль Мішель прибув у п’ятницю, 3 лютого, до української столиці на саміт Україна-ЄС.

Як передає Укрінформ, про це він повідомив у Твіттері.


«Повернувся до Києва на саміт Україна-ЄС зі участі Президента Володимира Зеленського, глави Єврокомісії Урсули фон дер Ляєн та головного дипломата ЄС Жозепа Борреля. Наша рішучість не послабиться. Ми також підтримуватимемо вас на кожному кроці вашого шляху до ЄС», - написав Мішель.


24-й саміт Україна-ЄС, який відбудеться 3 лютого, буде першим, у якому наша країна братиме участь у статусі кандидата в члени Європейського Союзу.
Фото: @CharlesMichel