Розпочався ХІХ позачерговий з'їзд суддів України, який має обрати вісьмох членів Вищої ради правосуддя.

Як повідомляє кореспондент Укрінформу, на з'їзді зареєструвалися 273 делегати, головують голова Ради суддів Богдан Моніч, голова Верховного Суду Всеволод Князєв та в.о. голови ВРП Віталій Саліхов.
З’їзд суддів проходитиме 11-13 січня. У порядку денному – обрання вісьмох членів Вищої ради правосуддя.
Як повідомляв Укрінформ, ХІХ позачерговий з’їзд суддів мав відбутися 22-23 грудня 2021 року, однак Рада суддів вирішила відкласти його проведення на невизначений строк.
12 травня 2022 року Рада суддів України визначила, що проведення ХІХ позачергового з’їзду суддів України мало відбутися 11-13 липня. Перед цим, 7 червня, Рада суддів оприлюднила список із 16 кандидатів на посаду судді Конституційного Суду, з яких делегатам з'їзду потрібно було призначити суддів на дві вакантні посади за квотою з'їзду суддів. Однак пізніше захід знову перенесли.