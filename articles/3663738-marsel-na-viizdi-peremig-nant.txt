Маліновський зіграв з перших хвилин.

«Марсель» у виїзному матчі 21-го туру Ліги 1 мінімально переміг «Нант» – 2:0, передає Укрінформ.

Доля зустрічі вирішилася у другому таймі. Перемогу гостям приніс автогол бразильського захисника «Нанта» Віктора Жоау. Підбив підсумок поєдинку у компенсований час Унахі, який вийшов на заміну.
Український хавбек «Марселя» Руслан Маліновський вийшов на поле з перших хвилин і був замінений на 57-й хвилині – півзахисника змінив Маттео Гендузі. Зазначимо, що на 17-й хвилині українець отримав жовту картку.
«Марсель» йде на другій позиції в Лізі 1, «Нант» посідає 13-те місце.
Як повідомляв Укрінформ, у наступному турі «Олімпік» 5 лютого прийматиме «Ніццу», а «Нант» цього ж дня в гостях зіграє проти «Аяччо».

Фото: Getty Image