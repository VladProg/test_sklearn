Науковий центр превентивної токсикології, харчової та хімічної безпеки створив чатбот «Хімічна (не)Безпека! Як Діяти».

Про це у Фейсбуці повідомляє Міністерство охорони здоров'я, передає Укрінформ.
"Колеги з Наукового центру превентивної токсикології, харчової та хімічної безпеки створили чатбот «Хімічна (не)Безпека! Як Діяти» — https://t.me/chemicalsafety_bot, — аби у випадку хімічної атаки чи техногенної аварії українці могли швидко і правильно реагувати", - йдеться у повідомленні.
Чатбот допоможе: дізнатися про різні хімічні речовини та навчитися їх розрізняти; виявити ознаки хімічної атаки; отримати алгоритм дій у разі небезпеки; проконтролювати стан домашньої аптечки.
Проєкт створено за підтримки програми «Український фонд швидкого реагування», яку втілює IREX за підтримки Державного департаменту США та з допомогою ГО «Асоціація психологічного консультування та травмотерапії».