Колишній член фракції забороненої ОПЗЖ Ігор Абрамович написав заяву про складання мандату.

Про це в Телеграмі повідомив глава фракції "Слуга народу" Давид Арахамія.
"Сьогодні написав заяву про складання мандата Ігор Абрамович", – зазначив Арахамія.
Він зауважив, що вихід Абрамовича із лав фракції ОПЗЖ у перший день повномасштабного вторгнення рф заклав початок для її подальшого розвалу в українському парламенті.
"Тому сподіваюся, що сьогоднішнє його рішення про складення депутатських повноважень так само стане прикладом для наслідування іншими депутатами від забороненої ОПЗЖ", – додав Арахамія.
Він закликав інших депутатів із забороненої фракції ОПЗЖ наслідувати цей приклад.
Як повідомлялося, Президент України Володимир Зеленський доручив Голові Верховної Ради Руслану Стефанчуку опрацювати петицію щодо позбавлення мандатів всіх народних депутатів від забороненої партії "Опозиційна платформа – За життя".
Фото: Верховна Рада