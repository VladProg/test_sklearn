У російській федерації за рішенням прокуратури заблокований музичний стрімінговий сервіс SoundCloud.

Як передає Укрінформ, про це повідомляє видання "Новая газета. Европа" з посиланням на дані реєстру роскомнагляду.
Повідомляється, що доступ до сервісу був обмежений за статтею 15.3 федерального закону рф, що регламентує обмеження доступу до сайтів, що закликають до масових заворушень та екстремістської діяльності або поширюють недостовірну інформацію.
Сам сервіс рішення прокуратури не коментував.
Як повідомляв Укрінформ, у вересні російське наглядове відомство роскомнагляд пригрозило блокувати засоби масової інформації в рф за поширення інформації про мобілізацію, отриману не з офіційних джерел.