У центрі Запоріжжя з'явилась вулична виставка патріотичних плакатів на підтримку тимчасово окупованих територій та прифронтових міст Запорізької області.

Про це з місця події повідомляє кореспондент Укрінформу.
"Мета виставки - морально підтримати переселенців та мешканців Запоріжжя, які вже вісім місяців війни живуть в прифронтовому місті та тримають тил. Візуали створили саме запорізькі митці - ті, хто досі живе в місті, люди з області, ті, хто евакуювався або вже давно переїхав із Запоріжжя. Для нас було важливим залучити саме місцевих художників. Вони, як ніхто, відчувають місто, переживають за кожен населений пункт нашої області, адже вони родом звідси, тут їхні родичі, друзі, колеги. Всі плакати об'єднані патріотичною тематикою і всі вони нагадують, що Запорізька область неподільна і вся вона - це Україна'', - прокоментувала координаторка виставки Ольга Мішевська.






Виставка патріотичних плакатів у центрі Запоріжжя / Фото: Ольга Звонарьова, Укрінформ








































"Мелітополь, ти обов’язково зможеш повернутись", "Оріхів це Україна", "Незламний запорізький край", "Гуляйполе перемагає", "Космос, як ти там" - загалом художники створили 71 різний плакат. Їх поклеїли на будівельному паркані недобудованого готелю "Дніпро".
Як повідомляв Укрінформ, у Запоріжжі з нагоди Дня захисника та захисниць заклали Алею червоних калин.