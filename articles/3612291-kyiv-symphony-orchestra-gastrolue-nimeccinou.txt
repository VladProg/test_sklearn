Kyiv Symphony Orchestra на концерті у Штутгарті в майже цілковитій темряві виконав ліричний твір «Павана» Ґабрієля Форе, щоб привернути увагу до ситуації, в якій зараз живе Україна.

Як передає Укрінформ, про це міністр культури та інформаційної політики Олександр Ткаченко повідомив у Телеграмі.
«Kyiv Symphony Orchestra на концерті у Штутгарті в майже цілковитій темряві виконав ліричний твір «Павана» Ґабрієля Форе, щоб привернути увагу до ситуації, в якій зараз живе Україна - без світла та води», - заявив Ткаченко.

Оркестр повторив цей символічний жест на концерті у Фрідріхсхафені.
За словами очільника МКІП, на черзі Kyiv Symphony Orchestra - концерти у Косфельді та Мангаймі.
«Мистецтво - це потужний засіб донести світу про те, що переживає сьогодні наша країна», - заявив Ткаченко.


Як повідомляв Укрінформ, у жовтні Kyiv Symphony Orchestra отримав одну з найпрестижніших музичних нагород Європи - Премію принца П'єра де Монако. Церемонія нагородження відбулася в Опері Гарньє у Монте-Карло.