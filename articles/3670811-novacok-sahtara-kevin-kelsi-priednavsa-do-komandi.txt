Новачок футбольної команди «Шахтар» Кевін Келсі, який завершив виступи на молодіжному чемпіонаті Південної Америки у складі збірної Венесуели U20, вже приєднався до українського клубу.

18-річний нападник прилетів до столиці Польщі і відвідав тренування «оранжево-чорних» на Міському стадіоні «Легії» імені маршала Юзефа Пілсудського, передає Укрінформ.
Саме на цій арені «Шахтар» сьогодні увечері зіграє перший матч плей-офф Ліги Європи УЄФА з французьким «Ренном».
Як повідомлялося, контракт «Шахтаря» з Келсі розрахований до кінця 2027 року.
Фото: facebook.com/fcshakhtar.