До Сенату США буде незабаром внесено законопроєкт про повну заборону на території країни китайської соціальної мережі TikTok.

Як повідомляє кореспондент Укрінформу, про це оголосив сенатор від Республіканської партії Джош Хавлі.
“TikTok - це запасний вхід Китаю до життів американців. Він наражає на небезпеку приватність наших дітей та їх психічний стан. Минулого місяця Конгрес заборонив його на усіх службових пристроях. Тепер я внесу законопроєкт про його повну заборону на національному рівні”, - написав Хавлі на своїй сторінці у мережі Твіттер.

.@tiktok_us is China’s backdoor into Americans’ lives. It threatens our children’s privacy as well as their mental health. Last month Congress banned it on all government devices. Now I will introduce legislation to ban it nationwide
— Josh Hawley (@HawleyMO) January 24, 2023

При цьому Хавлі не уточнив, коли саме вказаний законопроєкт буде внесено до Сенату.
Нагадаємо: усім американським чиновникам вже заборонено встановлювати TikTok на службові прилади.