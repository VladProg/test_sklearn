На Відкритому чемпіонаті Австралії з тенісу у Мельбурні визначилися переможці парних турнірів.

Чемпіонками Australian Open другий рік поспіль стали Барбора Крейчикова та Катерина Синякова з Чехії, які у фіналі обіграли японський дует Сюко Аояма - Єна Шибахара - 6:4, 6:3, передає Укрінформ.
У чоловічому парному розряді перемогли австралійці Ринки Хіджиката та Джейсон Кублер, які здолали Уго Ніса з Монако та поляка Яна Зелінського - 6:4, 7:6 (7:4).
Перший у сезоні турнір серії Grand Slam завершиться фіналом у чоловічому одиночному розряді Новак Джокович (Сербія) - Стефанос Ціціпас (Греція).
Фото: AP Images.