Україна може розраховувати на допомогу Франції у встановленні справедливого миру.

Як повідомляє кореспондент Укрінформу, про це заявив президент Франції Еммануель Макрон під час спільної із Володимиром Зеленським пресконференції у Парижі.
“Україна може розраховувати на нас у побудові миру. Запропонований вами план - основа для дискусій на шляху, що має привести нас до міжнародної мирної конференції”, - сказав Макрон.
Він наголосив, що майбутній мир має принести Україні та її народу справедливість і уможливить "створення безпечного простору для всіх”.
Як повідомлялося, Володимир Зеленський у середу ввечері прибув із візитом до Парижа, де має зустрітися з президентом Франції Еммануелем Макроном та канцлером Німеччини Олафом Шольцом.
Фото: Руслан Стефанчук, Фейсбук