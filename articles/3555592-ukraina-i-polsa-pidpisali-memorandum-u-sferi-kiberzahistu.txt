Україна та Польща підписали меморандум про взаєморозуміння у сфері кіберзахисту.

Як передає Укрінформ, про це повідомляє Мінцифри у Телеграмі.
"Мінцифра спільно з Держспецзв'язку та канцелярією прем'єр-міністра Республіки Польща підписали меморандум про взаєморозуміння у сфері кіберзахисту. Від початку повномасштабного вторгнення в Україну Польща також неодноразово зазнавала атак російських хакерів. Тепер ми зможемо об'єднати наші зусилля, щоб дати відсіч ворогу в кіберпросторі", - йдеться в повідомленні.
У міністерстві зазначили, що у рамках меморандуму Україна та Польща будуть обмінюватися найкращими практиками у протистоянні кібератакам, проводити спільні навчання, ділитися інформацією про кіберінциденти та боротися з дезінформацією.
Фото: Мінцифра