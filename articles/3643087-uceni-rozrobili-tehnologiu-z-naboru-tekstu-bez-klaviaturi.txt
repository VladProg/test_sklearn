Міжнародна група вчених розробила першу у світі технологію на основі метанавчання, яка дозволяє друкувати текст без наявності клавіатури.

Як передає Укрінформ, про це повідомляє The Korea Herald.
Метанавчання — це підгалузь машинного навчання (штучний інтелект), де алгоритми автоматичного навчання застосовуються до метаданих про експерименти з машинним навчанням.
Зазначається, що науковці розпорошили електрично-чутливу рідину на шкіру, щоб автоматично надрукувати електрично чутливу нанометрову сітку, що тягнеться від передпліччя до зворотної сторони долоні.

Сітка викликала електричні сигнали, коли рух руки змушував сітку розтягуватися або стискатися. Ці електричні сигнали приймав модуль Bluetooth, який кріпився на кінцівці сітки на передпліччі.
В свою чергу зібрана інформація передавалася по бездротовому зв'язку на комп'ютер.

Потім дослідники дозволили штучному інтелекту комп’ютера вивчати різні рухи руки.
Зазначається, що дослідникам вдалося друкувати на комп’ютері лише рухами рук і без клавіатури після того, як спрей на «розумній шкірі» зрозумів, як рухаються руки та пальці, коли людина використовувала клавіатуру для введення певних слів.
За словами дослідників, нова технологія робила можливим малювання об’єкту на екрані, просто торкаючись його руками, на яких був розпилений цей спеціальний спрей.
Як повідомляв Укрінформ, науковці з Університету науки і технологій ім. Короля Абдалли в Саудівській Аравії розробили технологію, яка дозволяє передачу бездротового Інтернету, що живиться від Сонця, через спеціальне скло.
Фото у тексті з сайту koreaherald.com