Комітет Верховної Ради з питань національної безпеки, оборони та розвідки викликає на засідання керівництво Міністерства оборони.

Про це повідомила у Фейсбуці заступник голови комітету Мар'яна Безугла, передає Укрінформ.
"Викликаємо керівництво Міністерство оборони України на Комітет Верховної Ради України з питань національної безпеки, оборони та розвідки", - зазначила вона.
Безугла у коментарях проінформувала, що засідання має відбутися у закритому режимі найближчим часом.
Парламентарка також написала, що Державна аудиторська служба України якраз проводить перевірку Міноборони і за її результатами, а також роботи правоохоронних органів, очікуються "резонансні висновки".
Раніше видання "Дзеркало тижня" опублікувало матеріал, згідно з яким нібито ціни на закупівлю харчів і надання послуг із харчування для військових у контракті МО перевищують роздрібні в два-три рази.
Наразі офіційна позиція Міністерства оборони не оприлюднена.