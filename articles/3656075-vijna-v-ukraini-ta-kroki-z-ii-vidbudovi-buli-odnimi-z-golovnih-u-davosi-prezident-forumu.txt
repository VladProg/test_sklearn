Майданчик Давоського економічного форуму допомагає підтримувати діалог між великим міжнародним бізнесом і українським політикумом заради відбудови України.

Про це, підбиваючи підсумки цьогорічного форуму, сказав його президент Бьорге Бренде, повідомляє кореспондент Укрінформу.
«Війна в Україні - один з дуже великих викликів нашого часу», - заявив Бренде.
Тема війна була однією з тих, які широко обговорювалися під час форуму.
За словами його президента, лідери країн і думок приділили увагу, зокрема, такому аспекту як інтеграція у ринок праці українських біженців.
"Форум продовжує підтримувати діалог між лідерами промисловості і політичним керівництвом України з метою підтримки зусиль з відбудови України", - сказав Бренде. Він згадав, зокрема, панель за участю міжнародних фінансових інституцій з представників уряду України, першої леді, де обговорювалися шляхи запобігання повній гуманітарній катастрофі, яка розгортається в Україні. Українці сподіваються на допомогу в цій проблемі, підкреслив президент форуму.
З 16 до 20 січня у швейцарському містечку Давос було загалом обговорено широкий спектр тем. росія цього року не була запрошена.
Фото: European Union