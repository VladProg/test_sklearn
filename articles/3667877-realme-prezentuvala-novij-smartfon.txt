Китайська компанія Realme презентувала новий смартфон Realme GT Neo 5.



Як передає Укрінформ, про це повідомляє GSM Arena.
Пристрій має 17-сантиметровий екран з активною матрицею на органічних світлодіодах із роздільною здатністю 2 772 х 1 240 пікселів. Частота оновлення екрану дорівнює 144 Гц.

Усередині встановлений процесор Snapdragon 8+ Gen 1 та батарея ємністю 4 000 мегаампер за годину.
Адаптер потужністю 240 Вт може зарядити GT Neo 5 до 20% за 80 секунд, до 50% за 4 хвилини, а до 100% - менше ніж за 10 хвилин.

Зазначається, що смартфон має 16 ГБ оперативної пам’яті та 256 ГБ або 1 ТБ пам’яті.
Пристрій буде доступний у трьох кольорах - білому, чорному й фіолетовому.

Потенційним покупцям знадобиться віддати 470 доларів США за версію 16 ГБ/256 ГБ і 515 доларів США за версію 16 ГБ/1 ТБ.
Як повідомляв Укрінформ, китайська компанія Realme презентувала новий бюджетний смартфон Realme V23i.
Фото: gsmarena