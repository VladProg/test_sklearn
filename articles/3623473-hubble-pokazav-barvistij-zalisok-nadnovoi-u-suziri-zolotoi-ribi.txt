Космічний телескоп NASA/ESA Hubble завдяки камері Wide Field Planetary Camera 2 зробив яскраве фото залишку наднової DEM L 190.

Про це повідомляє обсерваторія, передає Укрінформ.
DEM L 190, також відома як LMC N49, є найяскравішим залишком наднової у Великій Магеллановій Хмарі. Космічний об'єкт розташований у сузір’ї Золотої Риби за приблизно 160 000 світлових років від Землі.

На знімку зображений залишок наднової у формі полум'я. Він складається з багатьох довгих ланцюжків і тонких шарів газу, які яскраво світяться оранжевим і синім. Слабкі газові хмари окреслюють його краї. DEM L 190 оточують кілька розкиданих синіх і червоних зірок.
Попереднє фото DEM L 190, зроблене Hubble, опубліковане у 2003 році.
Як повідомляв Укрінформ, космічний телескоп NASA/ESA Hubble завдяки камері Advanced Camera for Surveys зробив світлину галактичного зіткнення двох галактик під назвою Arp-Madore 417-391, що у сузір’ї Ерідан.
Фото: ESA/Hubble & NASA, S. Kulkarni, Y. Chu