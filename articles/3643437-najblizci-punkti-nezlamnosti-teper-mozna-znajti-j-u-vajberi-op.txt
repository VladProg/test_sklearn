Чат-бот із пошуку «пунктів незламності» розпочав роботу в мобільному застосунку Вайбер.

Про це повідомив у Телеграмі заступник керівника Офісу Президента Кирило Тимошенко, передає Укрінформ.
«Розвиваємо пункти незламності, не лише розгортаючи їх по всій країні, але й розвиваючи інформаційну інфраструктуру для них. Запрацював ще один чат-бот у Viber. Достатньо в пошуку цього месенджера набрати «пункти незламності» - і знайдете новостворений чат-бот», - зазначив він.
Тимошенко також нагадав, що інформацію про найближчі «пункти незламності» можна знайти на сайті nezlamnist.gov.ua, а також в чат-боті в Телеграмі - @nezlaminstbot.
Як повідомлялося, в Україні вже організовано роботу понад 5,5 тисячі «пунктів незламності».