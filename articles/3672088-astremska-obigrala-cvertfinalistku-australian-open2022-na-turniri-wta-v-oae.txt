Українка Даяна Ястремська подолала стартовий бар'єр турніру Жіночої тенісної асоціації (WTA) - Dubai Duty Free Tennis Championships - у Дубаї (Об'єднані Арабські Емірати) із призовим фондом $2,788 млн.

У поєдинку за вихід до другого кола змагань Ястремська (№99 рейтингу WTA) за 1 годину 15 хвилин обіграла чвертьфіналістку Australian Open-2022 француженку Алізе Корне (№60) - 6:2, 6:3, передає Укрінформ.
Путівку до 1/8 фіналу Ястремська розіграє з переможницею протистояння першої «ракетки» України Ангеліни Калініної (№33) з росіянкою Веронікою Кудерметовою (№11).
Як повідомлялося, Даяна Ястремська пробилася до основної сітки Dubai Duty Free Tennis Championships через кваліфікацію.
Турнір у Дубаї триватиме до 25 лютого.
Фото: BTU.