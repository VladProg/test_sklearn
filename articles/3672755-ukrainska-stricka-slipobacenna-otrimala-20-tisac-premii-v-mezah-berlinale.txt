Український фільм «Сліпобачення» Руслана Батицького отримав нагороду на Berlinale Co-Production Market – премію у €20 тис.

Про це інформує пресслужба Державного агентства з питань кіно на сторінці у Фейсбуці, передає Укрінформ.
«Стрічку компанії 2Brave Productions нагородили премією Eurimages Special Co-Production Development Award у розмірі 20 000 євро», - йдеться в повідомленні.

Також зазначається, що європейський фонд підтримки кіновиробництва Eurimages виділив додатковий приз спеціально для фільму «Сліпобачення», називаючи проєкт «особливо перспективним».
Як повідомлялося, Берлінський міжнародний кінофестиваль проходить із 16 по 26 лютого. Цьогоріч Україну представляють шість фільмів. Berlinale Co-Production Market триватиме до 22 лютого 2023 року.
Фото: Держкіно