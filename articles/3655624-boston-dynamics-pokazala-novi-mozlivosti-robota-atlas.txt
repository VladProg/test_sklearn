Aмериканська інженерна компанія Boston Dynamics показала нові можливості свого робота-гуманоїда Atlas.

Відповідне відео опубліковано на Ютуб-каналі компанії, передає Укрінформ.
Робот може не тільки стрибати і бігати по місцевості з перешкодами, але й піднімати та кидати предмети завдяки функції захопленням його верхньої кінцівки.
«Atlas взаємодіє з об’єктами та змінює курс, щоб досягти своєї мети», — зазначають розробники.

В опублікованому відео демонструється, як Atlas доставляє сумку з інструментами робітнику, який знаходиться на будівельних риштуваннях.
Atlas — це двоногий гуманоїдний робот, розроблений американською робототехнічною компанією Boston Dynamics, за рахунок фінансування та нагляду від Агентства передових оборонних дослідницьких проєктів США (DAPRA). Робот висотою 1,8 метра створений для виконання різноманітних пошуково-рятувальних завдань був представлений громадськості 11 липня 2013 року.