За час дії заборони на виїзд, окрім як у відрядження, з України не випустили близько 30 чиновників.

Про це повідомив Укрінформу речник ДПСУ Андрій Демченко.




"За час дії змін, які уряд вніс у правила перетину держкордону громадянами України, що стосується визначеної категорії осіб державних службовців, прикордонники не випустили з країни майже 30 осіб.




Вони не відповідали умовам перетину держкордону на час дії воєнного стану. Адже для такої категорії осіб було визначено можливість перетину кордону виключно у службове відрядження», - сказав Демченко.




Демченко нагадав, що є виключення, яке стосується жінок та одиноких чоловіків, які можуть виїздити з України, слідуючи до своїх дітей за кордон або їх супроводжувати.




Він також нагадав, що нещодавно уряд також розширив цю категорію серед держслужбовців до опікунів, піклувальників та прийомних батьків.




Він також повідомив, що до адміністрації ДПСУ продовжують надходити списки від держорганів, визначених урядом. Таких листів-списків надійшло більше 2 тисяч.




Як повідомлялось, 27 січня Кабінет Міністрів схвалив постанову, яка забороняє на час війни виїзд чиновників за кордон без відрядження