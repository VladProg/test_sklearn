росія намагатиметься за допомогою своїх хакерів завдати у кібернетичному просторі шкоди союзникам України.

Як повідомляє кореспондент Укрінформу, про це заявив Еван Короневський, речник Центру з безпеки комунікацій - канадської спецслужби, відповідальної за зовнішню радіоелектронну розвідку, пише CBC News.
“Нам відома інформація стосовно активізації зусиль пов’язаних із росією хакерів, які намагаються скомпрометувати чи завадити союзникам України, у відповідь на їх підтримку уряду України”, - сказав Короневський.
При цьому зростання кібернападів на уряд Канади відомство поки не виявило.
“Канадський центр з кібербезпеки, який входить до складу CSE, нагадує канадській кібербезпековій спільноті, особливо захисникам критичної інфраструктури та оборонної промисловості, про необхідність підвищення пильності та обізнаності про й захисту від шкідливих кібернетичних загроз”, - заявив речник.
Короневський зробив свою заяву після того, як пов’язане із росією угруповання хакерів Killnet пообіцяло переслідувати держави, які надають підтримку Україні.
Як повідомляв Укрінформу, Канада у четвер оголосила, що приєднається до міжнародної “танкової коаліції” та передасть Україні чотири танки Leopard 2. Канада також погодилася купити для України система ППО NASAMS та 200 броньованих автомобілів.