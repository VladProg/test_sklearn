Американська компанія Ford Motor Company презентувала у понеділок, 12 вересня, новий автомобіль 2023 Lincoln Corsair.

Як передає Укрінформ, про це повідомляє CarBuzz.
Кросовер буде доступний у двох версіях – з двигуном внутрішнього згорання та гібридний.
У першій моделі встановлений дволітровий чотирициліндровий двигун із потужністю 250 кінських сил та крутним моментом у 275 Нм.
Потужність гібрида із 2,5-літровим двигуном та електричним акумулятором дорівнює 266 к.с.

У середині 2023 Lincoln Corsair встановлений новий 33,5-сенсорний дисплей з інформаційно-розважальною системою. Ба більше, ширина панелі управління становить 31,2 см.
Також моделі Corsair 2023 оснащені функціями асистента з допомоги зміни смуги руху, утримання смуги руху, проїзду перехресть і прогнозування швидкості.
«Ми хочемо, щоб водіння було ще більш легким та особистим, і новий Corsair забезпечить це завдяки передовій технології та новим функціям», — сказав Майкл Спраг, директор компанії у Північній Америці.






Ford представив новий кросовер / Фото: Ford


























































Зазначається, що всі зацікавлені покупці вже можуть замовити 2023 Lincoln Corsair, а перші автомобілі слід очікувати вже на початку наступного року. Стартова ціна одного екземпляра розпочинається від 37-38 тисяч доларів США.
Як повідомляв Укрінформ, американська автомобілебудівна компанія Dodge в складі корпорації Chrysler представила новий кросовер 2023 Dodge Hornet.