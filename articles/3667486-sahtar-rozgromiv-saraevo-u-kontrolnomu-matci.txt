Футболісти донецького «Шахтаря» здобули упевнену перемогу над клубом «Сараєво» (Боснія і Герцеговина) на тренувальному зборі в Туреччині.

Зустріч завершилася на користь «гірників» з рахунком 4:0, передає Укрінформ.
Авторами голів стали Тарас Степаненко, який відзначився на 29-й хвилині, Лассіна Траоре (33, 55) та Георгій Судаков (37).
Раніше у спарингах в Туреччині команда Ігора Йовичевича поступилася австрійській «Аустрії» (1:2), зіграла внічию зі словенським «Копером» (2:2), болгарським «Лудогорцем» (2:2) та словенським «Марибором» (4:4).
Як повідомляв Укрінформ, 16 та 23 лютого «Шахтар» зустрінеться з французьким «Ренном» у плей-офф Ліги Європи УЄФА.
Фото: ФК «Шахтар» (Донецьк).