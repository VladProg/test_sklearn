Президент України Володимир Зеленський підписав указ про утворення Чернігівської міської військової адміністрації Чернігівського району Чернігівської області.

Відповідний документ оприлюднено на офіційному Глави держави, передає Укрінформ.
"Генеральному штабу Збройних Сил України, Чернігівській обласній державній адміністрації здійснити відповідно до Закону України "Про правовий режим воєнного стану" заходи, пов'язані з утворенням військової адміністрації, зазначеної у статті 1 цього Указу", – йдеться в указі Зеленського від 7 лютого 2023 року.
Хто саме очолить Чернігівську міську військову адміністрацію поки невідомо.
Як раніше повідомляло агентство, війська російської федерації цього тижня обстріляли з авіації місто Семенівка у Чернігівській області, в результаті чого дві людини отримали поранені, ще троє опинились під завалами.