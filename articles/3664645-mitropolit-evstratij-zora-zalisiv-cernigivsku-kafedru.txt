Митрополит Євстратій Зоря залишив Чернігівську кафедру, новим єпископом Чернігівським і Ніжинським Православної церкви України призначений Антоній (Фірлей).

Про це повідомив колишній очільник Чернігівської єпархії митрополит Євстратій на своїй сторінці в Фейсбуці.
"Рішенням Синоду маю передати керівництво Чернігівською єпархією єпископу Антонію (Фірлею). Понад 11 років віддано служінню на Чернігівщині. Тут - залишаються не лише роки, але й частинка душі та серця, моя любов і молитви про пастирів та паству. Простіть і благословіть! - написав митрополит Євстратій (Зоря).
До призначення в Чернігів Антоній був єпископом Бориспільським, вікарієм Київської єпархії.
Євстратій Зоря очолив новостворену єпархію - він став митрополитом Білоцерківським і Таращанським.