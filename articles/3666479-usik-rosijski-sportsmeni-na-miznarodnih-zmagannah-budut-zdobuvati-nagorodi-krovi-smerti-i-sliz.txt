Український боксер звернувся до президента МОК Томаса Баха.

Чемпіон WBA, WBO, IBO та IBF в надважкій вазі Олександр Усик (20-0, 13 КО) звернувся до президента МОК Томаса Баха через можливий допуск росіян та білорусів до міжнародних змагань, передає Укрінформ.

«Пане Бах, хочу звернутися саме до вас. Я український спортсмен, олімпійський чемпіон 2012 року з боксу, чинний чемпіон світу у надважкій вазі Олександр Усик. Ви хочете дозволити російським спортсменам виступати на міжнародних змаганнях. Російська армія прийшла на нашу землю, вбиває мирне населення, вбиває спортсменів та тренерів, руйнує спортивні майданчики та зали. Нагороди, які будуть здобувати російські спортсмени на міжнародних змаганнях, ті нагороди будуть крові, смерті і сліз. Вам я хочу побажати мирного неба, здоров’я та радості», - сказав Усик.



Як повідомляв Укрінформ, Усик оголосив про збір коштів на відновлення зруйнованого росіянами багатоквартирного будинку в Ірпені. Боксер особисто пожертвує 8 мільйонів гривень та планує зібрати ще 4 мільйони.

Фото: instagram.com/usykaa