Захисник «Шахтаря» Сергій Кривцов перейшов до «Інтера» Маямі.

Про це повідомили на офіційному сайті американців, передає Укрінформ
Контракт з 31-річним українцем розрахований до кінця сезону-2024 з можливістю продовження ще на сезон.
Кривцов - вихованець запорізького «Металурга», зі складу якого в травні 2010 року перейшов до «Шахтаря». Протягом 12 з половиною сезонів у складі «гірників» він провів 224 матчі, у яких забив 13 м’ячів та зробив 4 асисти.
У складі донецького клубу Кривцов виграв 22 трофеї: 8 чемпіонств, 7 кубків та 7 Суперкубків України.

«Шахтар» влаштував гравцю церемонію прощання
Президентом нового клубу українця є колишній півзахисник «Манчестер Юнайтед» та збірної Англії Девід Бекхем.
Клуб виступає в МЛС. В минулому сезоні команда фінішувала 6-ю в Східній конференції елітного дивізіону США та дійшла до 1/8 фіналу плей-оф. Новий сезон МЛС стартує 25 лютого.
«Інтер» Маямі тренує Філ Невілл.
Фото: shakhtar.com