Лауреат «Греммі» композитор Анджело Бадаламенті, відомий своїми музичними творами до кінострічок «Блакитний оксамит», «Твін Пікс» і «Малхолленд Драйв», помер у віці 85 років.

Про це повідомило у понеділок спеціалізоване видання The Hollywood Reporter, передає Укрінформ.
«Бадаламенті помер у неділю природною смертю в оточенні родини у своєму будинку в Лінкольн-Парку, Нью-Джерсі»,- йдеться у повідомленні із посиланням на племінницю музиканта Френсіс Бадаламенті.
Нагадаємо, Анджело Бадаламенті набув найбільшої популярності за музику, написану для фільмів і телесеріалів режисера Девіда Лінча. Крім того, він співпрацював з багатьма співаками практично в усіх жанрах упродовж своєї тривалої музичної кар’єри.
Фото з сайту rockit.it