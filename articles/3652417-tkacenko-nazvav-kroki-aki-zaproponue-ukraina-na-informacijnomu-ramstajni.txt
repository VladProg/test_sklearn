Серед кроків, що їх запропонує Україна на "інформаційному Рамштайні", - криміналізація статей проти російських пропагандистів, робота з хайтек-компаніями.

Про це міністр культури та інформаційної політики Олександр Ткаченко повідомив в інтерв'ю Укрінформу.
"З нових ідей - криміналізація статей проти російських пропагандистів, робота з хайтек-компаніями: із соціальними мережами і ОТТ-платформами. Також це робота з розповсюдження санкцій не лише в країнах ЄС, а й в усьому світі", - сказав Ткаченко.
Ткаченко зауважив, що поширення санкцій проти створювачів і розповсюджувачів пропаганди планують розшитити на "країни "глобального Півдня", де досі велика присутність російських медіа".
Міністр нагадав, що у межах форуму відбудеться координація дій щонайменше ЄС для протидії російським наративам та їхньому розповсюдженню.
Як повідомляв Укрінформ у МКІП запропонували нову форму для партнерства на світовій арені - «інформаційний Рамштайн», що має об'єднати Європу, США та Україну у протидії пропаганді рф.