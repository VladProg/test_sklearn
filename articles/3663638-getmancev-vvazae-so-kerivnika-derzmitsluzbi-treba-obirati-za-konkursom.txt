Голова комітету Верховної Ради України з питань фінансів, податкової та митної політики Данило Гетманцев вважає, що найкраще обрати нового керівника Держмитслужби за конкурсом.

Як передає Укрінформ, про це він повідомив у Телеграмі.
"Важливо, щоб на митницю зайшла професійна, злагоджена команда з єдиним керівником, який зміг би врешті митницю реформувати. Переконаний, що найкраще обрати керівника за конкурсом", - зазначив Гетманцев.
Він підкреслив, що наразі дуже важливо, аби назрілі зміни не перетворилися в чергову зміну прізвищ.
"Щодо звільнення керівництва митниці. Це важливе і правильне рішення, яке назріло давно. Комітет прийняв рішення з рекомендацією про перезавантаження митниці ще влітку. До сумних висновків щодо діяльності митниці приходить і ТСК з економічної безпеки. Вдячний, що КМ нарешті нас почув", - написав Гетманцев.
Як повідомляв Укрінформ, керівник парламентської фракції «Слуга народу» Давид Арахамія анонсував вручення повідомлень про підозру високопосадовцям Міністерства оборони України, звільнення всього керівного складу української митниці.