Драма "На Західному фронті без змін" німецького режисера Едварда Бергера здобула сім нагород Британської академії кіно та телевізійних мистецтв (BAFTA),

Церемонія нагородження відбулася 19 лютого, повідомляє Укрінформ із посиланням на DW.
Загалом фільм "На Західному фронті без змін”, заснований на однойменному романі німецького письменника Еріха Марії Ремарка, претендував на перемогу в 14 категоріях.
Стрічка перемогла в таких категоріях: “найкращий фільм”, “найкращий режисер”, “найкращий фільм іноземною мовою”, “найкраща операторська робота”, “найкращий адаптований сценарій”, “найкраща музика до фільму” та “найкращий звук”.

Найкращим актором Британська кіноакадемія визнала американця Остіна Батлера за головну роль у фільмі База Лурмана "Елвіс", акторкою - австралійку Кейт Бланшетт за головну роль у фільмі Тодда Філда "Тар".
Нагороду за найкращий оригінальний сценарій виборов "Банші Інішерина" ірландця Мартіна МакДони. Актори цього фільму перемогли в чоловічій та жіночій номінації "ролі другого плану".
Статуетка за найкращий монтаж дісталася стрічці "Все завжди і водночас" Дена Квана та Деніела Шайнерта, а за найкращі спецефекти - "Аватар: шлях Води" Джеймса Кемерона.
Найкращим анімаційним фільмом став "Піноккіо" Гільєрмо дель Торо.
Премію за найкращий документальний фільм віддали стрічці “Навальний” Деніела Роера про російського опозиціонера.
Нагадаємо, в антивоєнному фільмі "На Західному фронті без змін” знялися Даніель Брюль, Альбрехт Шух, Себастьян Хюльк, Фелікс Каммерер, Арон Хільмер, Едін Хасанович та Дефід Штрізов. Прем'єра стрічки відбулася у вересні 2022 року на Кінофестивалі у Торонто.
Фото: www.bafta.org