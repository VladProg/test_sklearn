У Марселі відбудеться захід "МІСТ ФОРУМ ФІЛЬМ", де продемонструють стрічки та обговорять спеціальну програму фільмів молодих українських кінематографістів "Кіно під кулями".

Як передає Укрінформ, про це повідомляє Держкіно.
"У середу, 28 грудня, о 18:00 у Марселі в приміщенні Cité des Associations відбудеться захід «МІСТ ФОРУМ ФІЛЬМ» із показом стрічок та подальшим обговоренням спеціальної програми фільмів молодих українських кінематографістів – CINEMA SOUSLES BALLES – "Кіно під кулями", - йдеться в повідомленні.
Зазначається, що подія відбудеться у межах франко-українського фестивалю молодого кіно "MICT". Як зауважують у відомстві, спеціальну програму фільмів представить президент кінофестивалю, амбасадор Українського культурного фонду та українська актриса Галина Сулима.
Повідомлялося, що "MICT FORUM FILM" — це подія, спрямована на промоцію молодих українських кінематографістів у Франції.
Фото: credo