Вища рада правосуддя (ВРП) звільнила у відставку 15 суддів.

Як передає Укрінформ, відповідне рішення ухвалене на засіданні в четвер, повідомляє пресслужба ВРП.
Зазначається, що за результатом розгляду матеріалів щодо звільнення суддів за загальними обставинами, а саме у зв’язку з поданням заяв про відставку, ВРП вирішила звільнити у відставку 15 суддів.

Зокрема:
Наталію Хоруженко – з посади судді Апостолівського районного суду Дніпропетровської області;
Миколу Ятченка – з посади судді Черкаського апеляційного суду;
Ірину Вербову – з посади судді Київського апеляційного суду;
Людмилу Шестаковську – з посади судді Оболонського районного суду міста Києва;
Ніну Коваленко – з посади судді Дніпровського апеляційного суду;
Наталю Литвиненко – з посади судді Іллічівського районного суду міста Маріуполя Донецької області;
Тетяну Чорну – з посади судді Херсонського апеляційного суду;
Ніну Янчук – з посади судді Корольовського районного суду міста Житомира;
Тетяну Левченко – з посади судді Сумського апеляційного суду;
Галину Кострубу – з посади судді Тернопільського апеляційного суду;
Ірину Саржевську – з посади судді Краснолиманського міського суду Донецької області;
Євгенію Тополюк – з посади судді Луганського апеляційного суду;
Володимира Фасія – з посади судді Врадіївського районного суду Миколаївської області;
Людмилу Черноту – з посади судді Східного апеляційного господарського суду;
Світлану Рубан – з посади судді Київського апеляційного суду.
За інформацією ВРП, наразі понад дві тисячі суддівських посад вакантні.
Також у ВРП очікують завершення Конкурсною комісією процедури добору кандидатів у члени Вищої кваліфікаційної комісії суддів України, наголошуючи, що для початку роботи ВККСУ Вищій раді правосуддя необхідно буде із 32 кандидатів відібрати 16 та призначити їх на посади.
Як повідомляв Укрінформ, ХІХ з'їзд суддів України обрав вісьмох членів Вищої ради правосуддя. Таким чином, ВРП стала повноважною.