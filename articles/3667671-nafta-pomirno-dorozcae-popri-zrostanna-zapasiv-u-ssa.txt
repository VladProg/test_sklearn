Ціни на нафту помірно змінюються в четвер, 9 лютого, після зростання за підсумками третьої сесії поспіль напередодні.

Як передає Укрінформ, про це повідомляє enkorr.


Квітневі ф'ючерси на Brent подорожчали на лондонській біржі ICE Futures на $0,01 (0,01%), до $85,1 за барель. У середу Brent здорожчала на $1,4 (1,7%), до $85,09 за барель.


Березневі ф'ючерси на WTI піднялися в ціні на Нью-Йоркській товарній біржі NYMEX на $0,04 (0,05%), до $78,43 за барель. За попередню сесію контракт здорожчав на $1,33 (1,7%), до $78,47 за барель.


У середу котирування Brent зросли до максимуму з 27 січня, навіть попри дані про чергове збільшення запасів палива у Сполучених Штатах.


Як стало відомо зі звіту Міненерго США, резерви нафти в країні минулого тижня додали 2,42 млн барелів. Товарні запаси бензину зросли на 5,01 млн барелів, дистилятів – на 2,93 млн барелів.


«З'явилися деякі ознаки відновлення споживчого попиту на продукти нафтопереробки», – зазначив редактор Sevens Report Research Тайлер Річі. Він також звернув увагу на те, що завантаженість американських НПЗ підскочила на 2,2%: це говорить про те, що їхні оператори також очікують на збільшення попиту.