У звільненій Балаклії на Харківщині завдяки “Культурному десанту” з'явилися патріотичні мурали.

Про це повідомила в Телеграмі Балаклійська міська рада, передає Укрінформ.
“Мистецтво зараз безмежно допомагає тисячам українців отримати яскраві та позитивні емоції, які зараз так життєво необхідні кожному з нас. Велика подяка команді «Культурного десанту» за підняття настрою та патріотичного духу у мешканців нашого міста”, - зазначили в міськраді.
“Культурний десант” перебував у Балаклії 14 жовтня. У створенні муралів узяли участь харківські, київські, одеські та рівненські художники. Зокрема, на одній із будівель міста стріт-арт-митці розмістити зображення поштової марки “Красная Площадь - мєсто для курєнія”, ідея якої належить харківському дизайнеру та підприємцю Сергію Фомічову та начальнику Харківського військового шпиталю, Герою України Едуарду Хорошуну.

Як повідомлялося, Балаклію звільнили під час масштабного контрнаступу ЗСУ 8 вересня. В окупації місто перебувало з 2 березня.
Наразі в місті відновлено електропостачання, працює пошта, відкриваються банки, магазини, аптеки.
Фото: Арсен Федосенко