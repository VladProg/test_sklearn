Вчені зі США та Індії готують до виведення на орбіту новий супутник NISAR, який дасть змогу відстежувати складні геологічні процеси, включаючи рухи земної кори, зміни рівня океанів, передбачати виверження вулканів.

Про це повідомляє NASA, передає Укрінформ.
«Супутник NISAR надаватиме критично важливу інформацію про земну кору, льодовикові покриви та екосистеми планети. Завдяки безпрецедентній точності зображення NISAR дасть змогу досягти нового рівня розуміння», - зауважила одна із керівників проєкту Лорі Лешин.
Новий супутник є спільним проектом NASA та Організації з космічних досліджень Індії.

В Американському космічному агентстві відбулася церемонія відправлення в Індію ключового інструмента нового супутника - так званого радара із синтетичною діафрагмою. Він буде виведений на орбіту у 2024 році.

Як очікується, застосування супутника NISAR матиме дуже важливе господарське значення. За його допомогою вчені зможуть прогнозувати землетруси, виверження вулканів, передбачати та попереджати населення про посухи, повені та інші стихійні лиха, відстежувати такі явища, як лісові пожежі або танення льодовиків.
Супутник обертатиметься навколо планети кожні 12 днів та проводитиме дослідження вдень, вночі за будь-яких погодних умов і на будь-якій місцевості.
Фото: NASA