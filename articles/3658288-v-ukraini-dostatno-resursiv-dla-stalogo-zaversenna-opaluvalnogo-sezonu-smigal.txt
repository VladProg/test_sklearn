В українських газосховищах зберігається близько 11 млрд кубів газу, а на складах – майже 1,2 млн т вугілля. Цього достатньо для сталого завершення опалювального сезону.

Про це повідомив Прем’єр-міністр України Денис Шмигаль, передає Укрінформ.
«У нас достатньо ресурсів для продовження і завершення опалювального сезону в нормальному режимі. У газосховищах зберігається близько 11 млрд кубів газу, а на складах – майже 1,2 млн т вугілля», - зазначив очільник уряду.
Шмигаль нагадав, що уряд також ухвалив розпорядження, яким дозволяє НАК «Нафтогаз України» залучити грант від ЄБРР на суму майже 189 млн євро. Кошти спрямують на імпортування додаткових об’ємів газу.
Як повідомлялось, АТ «Укргазвидобування» продовжує видобувати газ на всіх своїх об’єктах, за винятком тих, які знаходяться у безпосередній близькості до лінії зіткнення.