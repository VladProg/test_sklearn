Український футбольний хавбек французького «Марселя» Руслан Малиновський прокоментував успіх команди в 1/8 фіналу Кубка Франції проти «ПСЖ» (2:1).

Гравець підкреслив, що фанати команди вже давно чекали домашньої перемоги над паризьким футбольним грандом, передає Укрінформ.
«Це був неймовірний матч. Це класичне протистояння у Франції. Ми були дуже вмотивовані на цю зустріч, хотіли викластися по максимуму, і ,думаю, перемога заслужена. Атмосфера та фанати на стадіоні - це також щось неймовірне. Уболівальники гнали нас уперед, цей результат також їхня заслуга. Вони давно чекали домашньої перемоги над «ПСЖ». Попереду ще матчі, залишилося дочекатися жеребкування наступної стадії. Ми готуватимемося так само, як і проти «ПСЖ», із тією ж концентрацією і таким самим настроєм», - сказав Руслан.
Як повідломлялося, саме Малиновський став автором переможного голу у ворота парижан.
Фото: facebook.com/OlympiqueMarseille.