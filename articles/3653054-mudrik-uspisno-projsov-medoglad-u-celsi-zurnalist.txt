Презентація українця відбудеться сьогодні на Стемфорд Брідж.

Вінгер «Шахтаря» Михайло Мудрик успішно пройшов медогляд перед трансфером у «Челсі», наразі 22-річний українець підписує свій офіційний контракт, повідомляє журналіст Фабріціо Романо, передає Укрінформ.
Угода буде розрахована до 2030 року.
Презентація Мудрика відбудеться сьогодні на клубній арені – Стемфорд Брідж.
«Челсі» та «Шахтар» домовилися про перехід Мудрика за 100 мільйонів євро. «Челсі» гарантовано заплатить 70 мільйонів євро, а ще 30 мільйонів «Шахтар» може отримати у вигляді бонусів.
У поточному сезоні Михайло зіграв у складі «Шахтаря» у 18 матчах, забивши 10 м’ячів та віддавши вісім результативних передач.
Як повідомляв Укрінформ, «Челсі» посідає десяте місце в АПЛ. Сьогодні у матчі 20-го туру АПЛ «Сині» приймають «Крістал Пелас».
Фото: upl.ua