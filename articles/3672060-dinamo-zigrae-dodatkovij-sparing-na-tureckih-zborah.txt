Футболісти київського «Динамо», які готуються до поновлення сезону в Туреччині, проведуть додатковий спаринг у рамках навчально-тренувального збору.

Як повідомляє пресслужба «біло-синіх», сьогодні підопічні Мірчі Луческу зіграють із місцевою командою «Адана Демірспор», яка в поточному чемпіонаті країни посідає п’яте місце, передає Укрінформ.
Поєдинок відбудеться на полі спорткомплекса Mardan Stadium, початок зустрічі о 16.00 за київським часом.
У турнірній таблиці Української прем'єр-ліги (УПЛ) кияни посідають третю позицію. Свій наступний матч у чемпіонаті України «Динамо» проведе 4 березня з «Інгульцем».
Фото: fcdynamo.com.