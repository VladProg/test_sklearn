Сьогоднішній візит Президента США Джозефа Байдена до Києва є чітким сигналом росії, що її ніхто не боїться.

Про це заявив у Фейсбуці міністр закордонних справ Дмитро Кулеба, передає Укрінформ.
Глава української дипломатії назвав візит Байдена історичним і зазначив, що обидва президенти задоволені розмовою, атмосфера якої була «максимально довірлива і душевна».
«Цей візит є перемогою українського народу і Президента Зеленського. Він здійснений всупереч всьому заради перемоги України і всього вільного світу. Чіткий сигнал на болота - вас ніхто не боїться!» - зазначив Кулеба.
Як повідомлялося, у понеділок, 20 лютого, Президент США Джозеф Байден прибув з візитом до України. Байден вже оголосив, що CША виділяють новий пакет військової допомоги для України на суму 500 млн доларів, в якому будуть, зокрема, ракети до системи HIMARS, протитанкові ракетні комплекси Javelin тощо.