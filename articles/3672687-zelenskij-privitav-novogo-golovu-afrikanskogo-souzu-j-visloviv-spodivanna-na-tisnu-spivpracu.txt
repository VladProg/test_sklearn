Президент Володимир Зеленський привітав очільника Союзу Коморських Островів Азалі Ассумані зі вступом на посаду голови Африканського союзу та розраховує на тісну співпрацю, у тому числі й щодо зміцнення продовольчої безпеки.

Про це глава держави зазначив у Твіттері, повідомляє Укрінформ.
"Вітаю президента Союзу Коморських Островів Азалі Ассумані зі вступом на посаду голови Африканського союзу. Розраховую на тісну співпрацю заради стабільності та миру. Сприятимемо цьому, зміцнюючи продовольчу безпеку Африканського континенту", – підкреслив Зеленський.
Африканський союз — міжурядова організація, що складається з 55 африканських країн. Організація була заснована 9 липня 2002 року як спадкоємиця об'єднаних Африканської економічної спільноти і Організації африканської єдності.
Фото: Офіс Президента