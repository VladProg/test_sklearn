Легендарна італійська акторка й колишній секс-символ Джина Лоллобриджида, яку колись називали найкрасивішою жінкою світу, померла у віці 95 років.

Як передає Укрінформ, про це повідомляє ANSA.
Про смерть 95-річної Джини, яку також називали La Lollo, оголосила її родина у понеділок, 16 січня. Проте причина смерті не розголошується.
Зазначається, що загалом вона знялася у декількох десятках фільмів упродовж своєї кінокар'єри. Зокрема, у 1960 році акторка знялася у знаменитого італійського кінорежисера Ренато Кастеллані у фільмі «Бурхливе море» разом із Жаном-Полем Бельмондо. Також отримала визнання в низці європейських кінопремій.
У свій 95-й день народження 4 липня минулого року Лоллобриджида розповіла, що “сповнена рішучості залишатися працювати з творчістю у фотографії й мистецьких проєктах”.
La Lollo невдало балотувалася в парламент на загальних виборах 25 вересня, проте її троюрідний племінник Франческо Лоллобриджида став міністром з питань агрополітики в новому уряді Італії.
Востаннє Лоллобриджида з'являлася на публіці 21 листопада, коли вона розплакалася на головному недільному шоу італійського телебачення через тривалу боротьбу за її маєток, яка призвела до протистояння її сина з її онуком після того, як вона записала в заповіті свого колишнього дворецького.
Як повідомляв Укрінформ, у віці 54 роки померла Ліза Марі Преслі – єдина дитина відомого американського співака та музиканта, "короля рок-н-ролу" Елвіса Преслі.