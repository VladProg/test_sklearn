Юнацька збірна України з футзалу U19 провела перший товариський матч проти угорських однолітків у межах підготовки до основного раунду відбору Євро-2023.

Поєдинок проходив у Дебрецені на «Фенікс-Арені». Синьо-жовті перемогли з рахунком 5:0, передає Укрінформ.
У складі нашої команди дубль оформив Денис Сніцаренко. По одному м’ячу забили Дмитро Рибіцький, Максим Малиновський і Роман Татумірак.
У четвер українці проведуть другий спаринг проти Угорщини. Початок - о 15.00 за київським часом.
Як повідомлялося, за підсумками основного раунду кваліфікації Євро-2023 юнацька збірна України потрапила до групи 2, де зустрінеться з Румунією, Сербією та Чорногорією.
Міні-турнір 22-25 березня прийматиме сербське місто Врнячка-Баня.
Фото: futsal.com.ua.