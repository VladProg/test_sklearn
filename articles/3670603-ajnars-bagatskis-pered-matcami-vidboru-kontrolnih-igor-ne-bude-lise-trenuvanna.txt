23 лютого чоловіча збірна зіграє у Італії проти місцевої збірної.

Головний тренер чоловічої збірної України з баскетболу в коментарі кореспонденту Укрінформу розповів про підготовку команди до матчів проти Італії та Нідерландів у відборі на ЧС-2023.
«Команда вже зібрана майже у повному складі. Для нас цей склад навіть дуже оптимальний на цей момент. Мене радує, що в цих двох іграх все залежить від нас. Ми повинні думати про свій баскетбол, про якість своєї гри. У Ризі у нас буде два тренування, потім ще два в Італії, ніяких контрольних ігор не буде. У мене є переживання стосовно того, в яких кондиціях будуть перебувати гравці. Зараз ми будемо будувати і наш захист, і напад. Дуже важливо в яких фізичних кондиціях гравці Важливо, аби все було добре в ментальному плані. Гравці завжди рвуться грати за збірну, а зараз особливо. Ми всі розуміємо, Україна воює проти агресора. Налаштування 100 відсотків буде бойове. Я хвилююсь стосовно ігрового ритму наших гравців, тому що не всі баскетболісти отримують стабільний ігровий час у своїх клубах. Трохи терпіння, гарна підготовка і ми готові грати та перемагати за всю Україну», - сказав Багатскіс.

Головний тренер також поділився думками стосовно майбутніх суперників нашої команди.
«Італія була однією з фавориток нашої групи. Вони вже гарантували собі місце на кубку світу. Вони, я думаю, 100 відсотків будуть грати без гравців Євроліги , але в той же час рівень італійського баскетболу вражає. Всі гравці збірної Італії грають на хорошому рівні. Вони наші перші і головні суперники. Я взагалі вважаю, що головний суперник завжди перший, а потім уже наступний. Ми вже грали з ними в останній час двічі: обіграли їх в найкращому складі на чемпіонаті Європи в Мілані, у Ризі ми дуже прикро їм поступились.
Збірна Нідерландів вміє грати не тільки у футбол, у них зараз баскетбол на підйомі. Майже всі їхні гравці грають як легіонери, це показує їхню високу якість. Нідерландці дуже серйозні суперники, але спочатку ми маємо налаштуватись і перемогти Італію, і тільки потім думати про Нідерланди», - пояснив головний тренер «синьо-жовтих».
23 лютого збірна України на виїзді зіграє проти Італії, а 26 лютого в Ризі прийме Нідерланди (в якості умовних господарів).
Для виходу до фінальної частину турніру Україні потрібно здобути дві перемоги і чекати результатів інших матчів у групі.
Як повідомляв Укрінформ, чемпіонат світу з баскетболу пройматимуть Індонезія, Японія та Філіппіни з 25 серпня по 10 вересня 2023-го року.
Фото: fbu.ua