На медіасервісі MEGOGO 24 грудня вийде музичний різдвяний фільм «Колядки на Кудрявці».

Про це Укрінформу повідомили в пресслужбі медіасервісу.
«24 грудня на медіасервісі MEGOGO прем‘єра музичного фільму «Колядки на Кудрявці», який репрезентує українські традиції на сучасний лад. У проєкті звучать автентичні колядки з усієї України, які існують лише в народній творчості та передавалися усно із покоління в покоління. Це перше їхнє звучання у цифровому форматі в сучасній музичній обробці на широкий загал», - йдеться у повідомленні.
Зйомки фільму проходили на території колишнього лікеро-горілчаного заводу в Києві - «Кудрявці», де століття тому святкували Різдво. Знімали його під час блекаутів, з постійними перебоями світла та увімкненими генераторами.
До участі долучилися українські виконавці — Jamala, Dantes, Wellboy, Tонка, Tery, ЮЮ, Lely45 та ЩукаРиба. Під кожного підібрали колядку та пропрацювали особливе виконання.

Для людей з порушенням слуху соціальна ініціатива «Дивись як чутно» підготувала переклад жестовою мовою.
Премʼєра «Колядок на Кудрявці» відбудеться 24 грудня о 19:00 на каналі MEGOGO LIVE та MEGOGO, а 30 грудня можна буде послухати аудіоверсію фільму на всіх майданчиках для прослуховування подкастів та музики.