Заступник міністра закордонних справ України з питань цифрового розвитку, цифрових трансформацій і цифровізації Антон Демьохін обговорив з послом Бельгії в Україні Петером Ван Де Велде розвиток співробітництва між країнами у сфері цифрових технологій.

Про це повідомляє пресслужба МЗС, передає Укрінформ.
«Сторони обговорили розвиток співробітництва України та Бельгії у сфері цифрових технологій», - йдеться у повідомленні.

Український дипломат висловив вдячність бельгійській стороні за послідовну підтримку України в її протистоянні російському повномасштабному вторгненню і невизнання спроб незаконної анексії Росією тимчасово окупованих територій України.
Як повідомлялося, Міністерство закордонних справ у травні запустило завершило нову цифрову платформу NAZOVNI, яка створює нові можливості для українських експортерів.
NAZOVNI - це сервіс глобалізації українського бізнесу, створений для просування товарів і послуг за кордоном за сприяння українських дипломатичних установ.
Фото: mfa.gov.ua