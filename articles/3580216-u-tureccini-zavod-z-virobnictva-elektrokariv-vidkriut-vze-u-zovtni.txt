Наприкінці жовтня на заході Туреччини відкриють завод з виробництва електрокарів TOGG, перші авто зійдуть з конвеєра у березні наступного року.

Про це повідомляє Укрінформ з посиланням на CNN Türk.
“Турецький народ має 120-річну мрію, яка лишилася нездійсненою на півдорозі 60 років тому. Ця мрія - автомобіль Туреччини. Ми взяли на себе це завдання у 2017 році, і тепер можемо конкурувати зі світом, притому що всі права належать нам”, - заявив президент Союзу палат і товарних бірж Туреччини Ріфат Хісарджиклиоглу.
За його словами, завод TOGG у Гемліку (провінція Афьонкарахісар) буде відкритий 29 жовтня, а перші електромобілі зійдуть з конвеєра вже у березні наступного року.
Як повідомляв Укрінформ, на заводі TOGG, який вироблятиме перший турецький електрокар власної розробки, складання автівок здійснюватимуть 250 роботів.