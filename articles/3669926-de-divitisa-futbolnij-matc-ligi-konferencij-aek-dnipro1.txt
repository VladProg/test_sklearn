У четвер, 16 лютого, відбудеться перший футбольний поєдинок 1/16 фіналу Ліги конференцій УЄФА, в якому «Дніпро-1» зіграє в гостях проти кіпрського клубу АЕК з Ларнаки.

Матч, який розпочнеться о 22.00 за київським часом, у прямому ефірі покаже медіасервіс MEGOGO, передає Укрінформ.
Поєдинок обслужить данська бригада арбітрів на чолі з 42-річним Якобом Келетом.
Лайнсмени - Віктор Скітте та Ларс Гуммельгаард. Четвертий арбітр - Мортен Крог.
Зустріч у відповідь відбудеться 23 лютого.
Фото: scdnipro1.com.ua.