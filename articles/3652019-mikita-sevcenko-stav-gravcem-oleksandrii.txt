Шевченко не грав останні півтора року через серйозну травму.

«Олександрія» підписала контракт з воротарем Микитою Шевченком, договір розрахований до літа 2024 року, повідомляє прес служба клубу, передає Укрінформ.

29-річний воротар не отримував ігрову практику у «Зорі» з серпня 2021-го через травму підколінного сухожилля.
Микита Шевченко є вихованцем академії донецького «Шахтаря».
Шевченко став повноцінним гравцем «Зорі» у 2019 році. До цього виступав за луганчан на правах оренди із «Шахтаря» у 2013-2016 роках.
Разом із «Зорею» Шевченко став бронзовим призером чемпіонату України за підсумками сезону 2019/20.
Як повідомляв Укрінформ, на зимову паузу «Олександрія» пішла п’ятою в турнірній таблиці УПЛ. Клуб змінив тренера, призначивши замість Юрія Гури чинного наставника молодіжної збірної України Руслана Ротаня.
Фото: fco.com.ua