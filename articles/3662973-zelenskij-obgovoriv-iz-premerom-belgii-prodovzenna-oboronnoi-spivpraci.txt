Президент України Володимир Зеленський обговорив із прем’єр-міністром Бельгії Александром Де Кроо продовження оборонної співпраці.


Про це глава Української держави повідомив у Твіттері, передає Укрінформ.
"Подякував прем’єр-міністру Бельгії Александру Де Кроо за потужний попередній пакет та обговорили продовження оборонної співпраці. Також підтримку наших ініціатив в ООН, прискорення наступного санкційного пакета Європейського Союзу", – зазначив Зеленський.
Президент наголосив, що Україна розраховує на принциповість Бельгії щодо недопуску російських атлетів на Олімпіаду 2024 року.
Як повідомляв Укрінформ, уряд Бельгії 27 січня ухвалив рішення про виділення найбільшого наразі пакета військової допомоги для України на суму 92 млн євро.
Фото: ОП