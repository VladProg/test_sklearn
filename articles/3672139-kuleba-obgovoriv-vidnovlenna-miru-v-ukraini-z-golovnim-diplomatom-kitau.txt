Міністр закордонних справ Дмитро Кулеба в ході зустрічі на полях Мюнхенської безпекової конференції з топдипломатом Китаю Ван Ї наголосив, що всі ініціативи з відновлення миру в Україні мають базуватися на принципі територіальної цілісності держав, закріпленому в статуті ООН.

Про це міністр повідомив у Твіттері, передає Укрінформ.
«Мав нагоду обмінятися думками з керівником Офісу закордонних справ ЦК КП Китаю Ван Ї. Ми погодилися, що фундаментальний принцип територіальної цілісності, закріплений у статуті ООН, є священним для обох наших держав, і я вкотре наголосив, що всі ініціативи, спрямовані на відновлення миру в Україні, мають базуватися на ньому», - написав Кулеба.


I appreciate the opportunity to exchange views with State Councilor Wang Yi. We agree that the fundamental UN Charter principle of territorial integrity is sacred for both of our states. I reiterated that all initiatives aimed at restoring peace in Ukraine need to be based on it. pic.twitter.com/YfoXkNihyg
— Dmytro Kuleba (@DmytroKuleba) February 18, 2023

Як повідомляв Укрінформ, раніше під час дискусії на Мюнхенській безпековій конференції Кулеба сказав, що мирний план Китаю невідомий, але боротьба за свободу триватиме.
Ван Ї заявляв, що Китай підтримує територіальну цілісність України і виступає за мирні переговори для розв’язання “конфлікту” між Києвом і москвою. За його словами, з наближенням річниці війни Китай “оприлюднить документ з позицією щодо українського питання”.