У четвер, 26 січня, Японія успішно запустила ракету з урядовим радіолокаційним супутником для збору розвідувальної інформації для покращення реагування на стихійні лиха та моніторингу подій на військових об’єктах Північної Кореї.

Як передає Укрінформ, про це повідомляє Kyodo News.

Ракета № 46 H2A, яка експлуатується японською компанією Mitsubishi Heavy Industries Ltd., стартувала з космодрому Танегасіма о 10:50 за місцевим часом в південно-західній префектурі Кагосіма після одноденної затримки через погану погоду.
Космічний апарат згодом вийшов на заплановану орбіту.
Зазначається, що супутник-радіолокатор може знімати зображення на землі вночі, а також під час суворих погодних умов. Його можна використовувати для передачі даних у разі стихійного лиха.
Запуск 53-метрової ракети H2A у четвер став 40-м поспіль успішним запуском з 2005-го року, коли була успішно запущена перша ракета № 7 H2A. Розробка останнього радіолокаційного супутника коштувала 51,2 мільярда ієн (396 мільйонів доларів) і 11,4 мільярда ієн на запуск.
Як повідомляв Укрінформ, компанія Rocket Lab за допомогою ракети Electron здійснила запуск трьох американських супутників подвійного призначення для компанії HawkEye 360 з території США.
Фото: english.kyodonews.net