Китайська компанія DJI презентувала новий компактний безпілотник, який отримав назву Avata.

Як передає Укрінформ, про це повідомляє GSM Arena.
Загальна вага Avata становить 410 грамів. Безпілотник має батарею потужністю 2 420 мегаампер за годину. Тривалість польоту безпілотника не перевищує 18 хвилин.
Також у дроні вбудована камера з оглядом на 155 градусів. При цьому камера може робити світлини з роздільною здатність 4К та 60 кадрів за секунду або при 2,7К з 50/60/100/120 кадрів за секунду.

Avata має три режими роботи: «звичайний», у якому безпілотник працює так само як і інші дрони DJI, зависаючи на місці з використанням супутникової навігації або систем візуального позиціонування.
«Ручний режим» (доступний лише з пультом дистанційного керування DJI FPV Remote Controller 2) — це режим, у якому користувач має повний необмежений контроль з можливістю налаштування параметрів.
І «спортивний режим», який є «сумішшю» двох попередніх, що пропонує деякі з можливостей динамічного руху, які доступні в «ручному режимі», а також деякі ключові функції безпеки зі «звичайного режиму».

DJI Avata вже доступний в онлайн-магазинах. Ціна одного екземпляра становить 629 доларів. З пультом дистанційного керування та окулярами він коштуватиме 1 388 доларів.
За дві батареї та зарядку компанія просить 279 доларів.