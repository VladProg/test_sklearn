Перша «ракетка» України Олексій Крутих другий тиждень поспіль оновлює особистий рекорд у рейтингу АТР.

22-річний тенісист піднявся на 170-те місце (+6 позицій), передає Укрінформ.
Минулого тижня українець дійшов до чвертьфіналу на «челленджері» в Іспанії.
Друга «ракетка» України Віталій Сачко піднявся на 338-е місце (+7).
Ілля Марченко після виходу до другого кола на «челенджері» у Далласі йде 360-м (+14).
До топ-500 рейтингу АТР входять ще троє українських тенісистів - Олександр Овчаренко (379), Владислав Орлов (386) та Олег Приходько (444).
У парному рейтингу найсильнішим серед українців залишається Денис Молчанов - 103-тя позиція (+3). Слідом за ним розташувалися Олег Приходько - 126-те місце (-1) та Владислав Манафов – 144-те (+1).
Фото: btu.org.