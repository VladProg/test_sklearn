У Верховному Суді двоє суддів пішли у відставку - Людмила Стратієнко і Тетяна Шевченко.

Про це у Фейсбуці поінформувала пресслужба ВС, передає Укрінформ.
«21 лютого 2023 року Вища рада правосуддя ухвалила рішення про звільнення у відставку судді Верховного Суду у Касаційному господарському суді Людмили Стратієнко у зв’язку з поданням нею заяви про відставку», - йдеться у повідомленні.

У іншому повідомленні пресслужби ВС зазначається, що рішення щодо відставки Шевченко було ухвалене ВРП теж 21 лютого.

Вони були призначені на посади суддів Верховного Суду у листопаді 2017 року.
Як повідомлялося, 23 січня Вища рада правосуддя обрала своїм головою Григорія Усика.
Фото: Верховний Суд