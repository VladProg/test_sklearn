Українська тенісистка Надія Кіченок разом із бельгійкою Кімберлі Ціммерманн поступилися у півфінальному матчі змагань WTA 250 у Гобарті (Австралія) із призовим фондом $259,303.


Українсько-бельгійський дует програв першій сіяній парі Кірстен Фліпкенс/Лаура Зігемунд (Бельгія/Німеччина) - 2:6, 6:7 (5:7), передає Укрінформ.
Опонентки провели на корті 1 годину 37 хвилин.
У поєдинку за титул турніру Фліпкенс і Зігемунд зустрінуться з переможницями сьогоднішнього протистояння Вікторія Голубич (Швейцарія)/Панна Удварді (Угорщина) - Ульрікке Ейкері (Норвегія)/Кетрін Гаррісон (США).
Фото: btu.org.