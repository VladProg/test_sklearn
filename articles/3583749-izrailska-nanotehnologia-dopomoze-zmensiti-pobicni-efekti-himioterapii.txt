Ізраїльські дослідники розробили нову технологію, яка здатна значно зменшити побічні ефекти, що виникають під час лікування онкологічного захворювання.

Про це повідомляє Укрінформ із посиланням на Times of Israel.
“Ізраїльські нанотехнології можуть зменшити побічні ефекти хіміотерапії”, - йдеться у повідомленні.
Зазначається, що винахід із точним дозуванням забезпечує потрапляння ліків лише на уражені клітини, а не по всьому тілу. Побічні ефекти, що виникають внаслідок потрапляння препарату до інших частин тіла, можуть бути значно зменшені. Препарати-інгібітори вже протестовано на лабораторних мишах.

“Новий наноносій фактично дозволив нам успішно лікувати мишей ліками, які зазвичай не можна використовувати через його сильні побічні ефекти”, - заявили дослідники.
Команда з Техніон (Ізраїльського технологічного інституту) вважає, що технологія могла б відродити численні методи лікування, які вважаються небезпечними, і дозволити лікарям збільшити дози деяких існуючих ліків.

Як повідомляв Укрінформ, група вчених з Великої Британії та США створила штучні ембріони мишей, у яких в лабораторії розвивався мозок, нервовий ланцюг і серцева тканина.
Щоб створити штучні ембріони, або «ембріоїди», вчені взяли три типи стовбурових клітин з ембріона миші, які зазвичай продовжували б формувати всі тканини, необхідні зростаючому ембріону. Потім вони перенесли клітини в спеціально створене середовище для вирощування – обертову колбу з поживними речовинами, в якій стовбурові клітини продовжували спонтанно формувати ембріони.
Ембріони розвивалися лише вісім з половиною днів, що становить майже половину нормального періоду вагітності для миші, і за цей час у них розвивався мозок, нервовий ланцюг і серце, що билося.
Фото: Technion-Israel Institute of Technology, Getty Images