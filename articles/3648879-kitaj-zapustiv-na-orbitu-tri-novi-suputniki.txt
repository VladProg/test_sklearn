У понеділок уранці Китай успішно запустив у космос три нові супутники, призначені для проведення на орбіті наукових експериментів і перевірки нових технологій.

Запуск відбувся з космодрому Веньчан на острові Хайнань, повідомляє Укрінформ із посиланням на Xinhua.
Супутники Shijian-23, Shiyan-22A та Shiyan-22B були запущені за допомогою модифікованої версії ракети-носія Long March-7 ("Чанчжен-7").
Як зазначається, вони успішно вийшли на заплановані орбіти.
"Супутник Shijian-23 в основному використовується для проведення наукових експериментів і технічної перевірки, а Shiyan-22A та Shiyan-22B призначені для перевірки на орбіті нових технологій, таких як моніторинг космічного середовища", - йдеться в повідомленні.
Xinhua уточнює, що цей запуск став 459-м для ракет-носіїв серії "Чанчжен".
Фото: Xinhua