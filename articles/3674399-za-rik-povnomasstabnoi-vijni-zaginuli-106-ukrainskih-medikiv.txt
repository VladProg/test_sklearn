За рік повномасштабної війни росії проти України загинули 106 медичних працівників, з них 33 – на робочому місці.

Як передає Укрінформ, про це у Телеграмі повідомляє Міністерство охорони здоров'я.
"Страшні цифри для країни в серці Європи у 21 сторіччі. Пам’ятаємо кожного і кожну, хто віддав своє життя в цій війні. Дякуємо кожному і кожній, хто сумлінно виконує неоціненну роботу з порятунку інших", - підкреслили у МОЗ.
Як повідомляв Укрінформ, за рік повномасштабного вторгнення росіяни зруйнували вщент 174 медзаклади та ще 1 106 — суттєво пошкодили.