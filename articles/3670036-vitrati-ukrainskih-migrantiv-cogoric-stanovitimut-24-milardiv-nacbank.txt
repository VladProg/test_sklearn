У Національному банку України очікують, що витрати українських мігрантів за 2023 рік становитимуть 24 млрд доларів.

Як передає Укрінформ, про це в інтерв'ю Економічній правді розповів заступник голови НБУ Сергій Ніколайчук.
За його словами, у другій половині 2022 року витрати українців становили в середньому 2 мільярди доларів на місяць. Враховуючи трохи менші обсяги на початку року, загалом за рік ця сума становила близько 20 мільярдів доларів.
“На 2023 рік, враховуючи, що ми не очікуємо стрімкого повернення мігрантів додому, ми оцінюємо, що українці продовжать витрачати там по 2 мільярди доларів на місяць, тобто за 2023 рік буде 24 мільярди доларів", - розповів Ніколайчук.
Як повідомляв Укрінформ, Міністерство цифрової трансформації звернулось до Національного банку України з проханням пришвидшити процес розвитку електронної гривні.
Фото з сайту Мінфіну