Пенсійний фонд України (ПФУ) направив на соціальні виплати у поточному місяці понад 32,4 млрд грн, в тому числі на пенсії – 25,6 млрд грн.

Про це повідомляє пресслужба ПФУ в Фейсбуці, передає Укрінформ.
Так, станом на 13 лютого на пенсійні виплати спрямовано 25,6 млрд грн, в тому числі 6,2 млрд грн – на виплату пенсій через АТ “Укрпошта”, 19,4 млрд грн – через уповноважені банки. За повідомленням АТ “Укрпошта”, станом на 12 лютого доставлено 71,0% профінансованих сум. Уповноважені банки зарахували клієнтам 100% профінансованих сум.
Крім того, ПФУ спрямував 5,2 млрд грн – на виплату житлових субсидій та пільг, 1 602,4 млн грн - на страхові виплати, в тому числі 703,8 млн грн – на оплату лікарняних.
Як повідомлялося, індексація пенсій в Україні відбудеться з 1 березня, як це передбачено профільним пенсійним законодавством. Мінсоцполітики готує проєкт рішення уряду, який буде винесений на розгляд Кабінету Міністрів найближчим часом.