В Україна наразі практично не застосовуються відключення електропостачання, крім Одеси, Харкова та Херсона.

Про це розповів Прем'єр-міністр Денис Шмигаль під час виступу на церемонії спецпогашення поштових марок "Воїни світла. Воїни добра", повідомляє кореспондент Укрінформу.

"Сьогодні практично немає відключень по всій території України, лише в деяких, в Одесі, Херсоні й Харкові. Через артилерійські обстріли можуть бути незначні відключення в окремих населених пунктах, куди ще не дійшли наші воїни. Але вони там будуть і світло та тепло будуть у всіх українців", - підкреслив глава уряду.
Як повідомлялося, раніше в Укренерго заявляли, що споживання електроенергії є суттєвим, але дефіцит в енергосистемі відсутній.