Українська тенісистка Леся Цуренко завдяки виходу у фінал на змаганнях у Хуахіні вперше із середини жовтня минулого року повернулася до першої сотні світового рейтингу.

Нинішнього тижня Цуренко посідає 100-те місце (+36 позицій), передає Укрінформ.
Ангеліна Калініна минулого тижня не виступала і зберегла за собою 31-й рядок у рейтингу Жіночої тенісної асоціації (WTA).
Марта Костюк, зігравши у чвертьфіналі турніру WTA 250 у Хуахіні, піднялася на три позиції - 57-е місце. На одну сходинку змогла покращити своє становище Даяна Ястремська - 102-е місце.
У парному рейтингу Людмила Кіченок, як і раніше, посідає 10-ту позицію. Марта Костюк опустилася на 31-у (-1). Третє місце у національному парному рейтингу зберігає Надія Кіченок (74-й рядок рейтингу WTA).
На фото: Леся Цуренко/Thailand Open.