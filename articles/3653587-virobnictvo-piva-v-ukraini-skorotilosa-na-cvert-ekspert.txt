Торік українські броварі виготовили 122,8 млн дал пива, це 72,1% обсягів виробництва у 2021 році.

Про це повідомляє галузева організація пивоварів та виробників безалкогольних напоїв ПрАТ «Укрпиво», передає Укрінформ.
Так, за даними генерального директора компанії Галини Коренькової, експертна оцінка обсягу виробництва пива по Україні (крім пива безалкогольного з об’ємною часткою спирту до 0,5%) за 12 місяців 2022 року становить 122,8 млн дал, або 72,1% до 2021 року, коли було виготовлено 170,5 млн дал напою.
Крім того, протягом минулого року було виготовлено 164,8 тис. т солоду, це 75,4% обсягів 2021 року (218,5 тис. т).
Як повідомлялося, Україна у 2022 році експортувала товарів до країн Європейського Союзу майже на 28 млрд дол., що 4,2% більше ніж у 2021 році. Зростання експорту до ЄС стало можливим, зокрема, завдяки заходам з підтримки української економіки в цілому та експорту зокрема.