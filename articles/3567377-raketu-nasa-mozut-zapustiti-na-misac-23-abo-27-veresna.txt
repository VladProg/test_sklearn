Національне управління з аеронавтики і дослідження космічного простору США (NASA) оголосило потенційні дати для запуску ракети Space Launch System з місією «Артеміда» до супутника Землі.

Про це повідомляє France24, передає Укрінформ.
Як зазначається, запуск ракети Space Launch System, який переносили вже двічі, може відбутися 23 або 27 вересня.
Дата запуску залежатиме від того, чи зможе NASA уникнути необхідності повторного тестування акумуляторів системи аварійного керування польотом, яка використовується для знищення ракети, якщо вона відхиляється від визначеної дальності до населеної території. Інакше терміни запуску "відсунуться" на кілька тижнів.
Менеджер з наземних розвідувальних систем NASA Майк Болджер заявив, що команди працюють над заміною ущільнювачів, аби усунути проблему витоку водню, яка призвела до скасування запусків Space Launch System 29 серпня та 2 вересня. Він зазначив, що робота може бути завершена у четвер.
Як повідомляв Укрінформ, згідно з задумом NASA, під час першого польоту місії «Артеміда» 98-метрова ракета Space Launch System має вивести у космос порожню капсулу Orion, облетіти Місяць і через 42 дні повернутися на Землю.