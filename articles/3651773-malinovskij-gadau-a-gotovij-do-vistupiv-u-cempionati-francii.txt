Новачок французької футбольної команди «Олімпік» з Марселя, півзахисник збірної України Руслан Малиновський поділився думками з приводу набуття нового досвіду.

Гравець прагнутиме допомогти своєму новому клубу здобути путівку у єврокубки, передає Укрінформ.
«Я провів три чудові сезони в італійській Серії А, отримав великий досвід у Лізі чемпіонів та Лізі Європи. Гадаю, що готовий до виступів у чемпіонаті Франції. Звичайно, все покаже гра на полі, але я маю бажання вдосконалюватися і рухатися далі з новою командою. Хочу провести багато матчів за «Марсель» і допомогти команді здобути путівку в єврокубки. Уболівальники мріють про Лігу чемпіонів. Я пам’ятаю свої емоції, коли ти протистоїш найкращим командам континенту. І, звичайно, дуже хотілося б виграти чемпіонат Франції», - зазначив українець.
Додамо, що нині «Марсель» перебуває на третій позиції в турнірній таблиці елітного дивізіону чемпіонату Франції.
Фото: uaf.ua.