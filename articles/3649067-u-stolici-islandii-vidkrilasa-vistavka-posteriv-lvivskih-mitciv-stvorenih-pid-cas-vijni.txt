У столиці Ісландії Рейк'явіку за ініціативи Львівського муніципального мистецького центру відкрилася виставка плакатів львівських митців про війну в Україні.

Про це повідомила Львівська міська рада, передає Укрінформ.

«У Рейк'явіку, в SIM Gallery, до 30 січня експонуватиметься виставка плакатів українських художників, створених під час війни», - йдеться у повідомленні.

Ініціатива виставки належить Львівському муніципальному мистецькому центру та благодійній організації Artist4Ukraine.

На виставці представлені роботи Богдани Давидюк, Михайла Скопа, Олександра Приймака (Sasha Pes) та Віталія Руппельта (Аппекс). Спочатку їх роботи були показані у львівську арт-центрі та стали важливим джерелом інформації про війну росії проти України.

Як повідомляв Укрінформ, президент Ісландії Гвюдні Йоуганнессон прийняв українських дітей, які були змушені залишити батьківщину через російське вторгнення в Україну.

Раніше у столиці Ісландії з’явилася Київська площа (Kyiv Square).
Фото: Львівська міська рада