Президент Володимир Зеленський обговорив із Генеральним секретарем НАТО Єнсом Столтенбергом питання розширення танкової коаліції, розблокування передачі принципово нових видів озброєння та подальшої євроатлантичної інтеграції.


Про це глава Української держави повідомив у Твіттері, передає Укрінформ.

"Обговорили з Генсеком НАТО Єнсом Столтенбергом подальшу консолідацію партнерів для підтримки України, зокрема розширення танкової коаліції, розблокування передачі принципово нових видів озброєння. Також говорили про необхідні кроки на шляху до подальшої інтеграції з НАТО", - зазначив Зеленський.
Як повідомляв Укрінформ, вранці на засіданні уряду ФРН було схвалено рішення щодо надання Україні німецьких танків.
Пізніше міністр оборони ФРН Борис Пісторіус у кулуарах Бундестагу після засідання оборонного комітету заявив, що танки Leopard 2 з Німеччини можуть бути доправлені в Україну приблизно за три місяці.
Фото: ОП