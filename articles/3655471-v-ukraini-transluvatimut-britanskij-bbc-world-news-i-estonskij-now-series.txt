Український медіарегулятор доповнив перелік програм іноземних телерадіоорганізацій, що ретранслюються, новинним каналом BBC World News та інформаційно-розважальним «NOW Series».

Відповідне рішення Національна рада з питань телебачення та радіомовлення ухвалила під час чергового засідання, передає Укрінформ.




“Проєктом рішення пропонується внести до Переліку, затвердженого рішенням Національної ради від 15.09. 2022 року, такі зміни: доповнити перелік телерадіоорганізаціями…BBC World News й канал «NOW Series»”, - зазначив член Нацради Максим Онопрієнко.
У відомстві зауважили, що наразі разом із новинним BBC World News та інформативно-розважальним «NOW Series» в Україні ретранслюються 111 іноземних програм.


Як повідомлялося, Нацрада вже поповнювала Перелік програм, що ретранслюються, каналами Deutsche Welle - англійською та німецькою мовами, France 24, SEA TV, blue HUSTLER, CBS Reality, JIM JAM, FOX, FOX LIFE, TRACE SPORTS STARS.