Китайська компанія GalaxySpace прискорює дослідження та розробку супутників із пласкими панелями, які можна у великій кількості відправляти у космос із метою швидкого створення сузір'я супутникового інтернету.

Як передає Укрінформ, про це повідомляє Xinhua.
У GalaxySpace заявили, що така конструкція дозволяє десятки супутників складати один на одного, як персональні планшети, і запускати їх одночасно на одній ракеті-носії на орбіту.
Це може значно підвищити ефективність використання ракети-носія та скоротити період створення у космосі сузір'я супутникового інтернету.
Крім того, кожен супутник може нести гнучке сонячне крило, яке відрізняється невеликим розміром, легкою вагою та модульністю, щоб допомогти заощадити масу та витрати на їхній запуск.
Якщо все піде за планом, то компанія очікує, що вже наступного року будуть здійснені перші запуски цих штабельованих супутників.
Як повідомляв Укрінформ, новий китайський експериментальний супутник стартував у п'ятницю за допомогою ракети-носія "Чанчжен-11" ("Великий похід-11").
Фото: Chinanews.com