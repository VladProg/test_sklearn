Медіацентр Україна - Укрінформ наразі працює як коворкінг для медійників, де є світло й інтернет.

Про це повідомив заступник міністра культури та інформаційної політики Тарас Шевченко, передає Укрінформ із посиланням на пресслужбу відомства.
"Сьогодні Медіацентр запрошує журналістів до свого коворкінгу в центрі Києва. Там ви матимете можливість зарядити електронні пристрої, під’єднатися до Інтернету, виконати свої завдання та відправити матеріали вчасно. Інформаційний наступ має і буде продовжуватися, скільки б ракет не випустила росія. Дякую всім медійникам за вашу дуже важливу роботу", – сказав Тарас Шевченко.
"Пункти незламності" — проєкт української влади, ініційований у листопаді 2022 року на тлі масованих обстрілів критичної інфраструктури з боку рф. У пунктах передбачені тепло, вода, електрика, мобільний зв'язок тощо.
Як повідомляв Укрінформ, у країні відкрили вде понад 4,5 тис. "пунктів незламності".