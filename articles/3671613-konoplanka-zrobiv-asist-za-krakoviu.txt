Команда українця здобула перемогу.

Півзахисник «Краковії» Євген Коноплянка відзначився результативною передачею в матчі 21-го туру чемпіонату Польщі проти клубу «Сталь» Мелець, передає Укрінформ.

33-річний українець вийшов на поле після першого тайму, а вже на 47-й хвилині асистував Отару Какабадзе.

Тепер на рахунку Коноплянки 3 голи та 2 результативні передачі у 26 матчах за польську команду.

Поєдинок зі «Сталлю Мелець» завершився перемогою команди Коноплянки з рахунком 2:1.

Як повідомляв Укрінформ, «Краковія» посідає четверте місце в Екстраклясі, набравши 32 очка після 21 туру.
Фото: Getty Image