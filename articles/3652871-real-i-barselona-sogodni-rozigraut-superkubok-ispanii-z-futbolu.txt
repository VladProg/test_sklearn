Футболісти мадридського «Реала» та каталонської «Барселони» у неділю, 15 січня, зустрінуться у вирішальному матчі за Суперкубок Іспанії.

Поєдинок відбудеться на Міжнародному стадіоні ім. Короля Фахда в Ер-Ріяді (Саудівська Аравія), початок о 21.00 за київським часом, передає Укрінформ.
У півфіналі «Реал» завдав поразки «Валенсії» - 2:1, а «Барселона» взяла гору над «Бетісом» у серії післяматчевих 11-метрових ударів - 4:2 (ігровий час - 2:2).
Для «Реала» це буде 18-й фінал Суперкубка. На своєму рахунку «вершкові» мають 12 перемог. В активі «Барселони» 13 трофеїв Суперкубка Іспанії. Каталонці проведуть 25-й фінал.
Фото: Getty Images.