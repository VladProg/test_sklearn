Китайські дослідники розробили безконтактний метод моніторингу електрокардіограми (ЕКГ), який не потребує застосування електрода чи зняття одягу.

Про це повідомляє Сіньхуа, передає Укрінформ.
Методи моніторингу ЕКГ, які застосовуються зараз і потребують застосування електродів, створюють певні незручності для пацієнтів.
Дослідники з Університету науки і технологій Китаю розробили радарну систему міліметрового діапазону для безконтактного вимірювання механічної активності серця та відновлення ЕКГ.
Науковці запропонували низку алгоритмів обробки сигналів для вилучення 4-D серцевих рухів із радіочастотних сигналів.
Результати експериментів засвідчили, що безконтактні вимірювання ЕКГ досягли точності визначення часу серцевих електричних подій із середньою похибкою менше 14 мілісекунд, тоді як точність морфологічної медіани досягла 90%.
Фото: University of Science and Technology Of China/IEEE