У Тернополі 5 січня відкриється мистецька резиденція «Додому на Різдво».

Про це повідомляє Тернопільська міська рада, передає Укрінформ.
"5 січня в Українському Домі відбудеться відкриття мистецької резиденції «Додому на Різдво». Для відвідувачів працюватиме Майстерня Різдва «Зимова феєрія». Тож всі охочі зможуть послухати про традиції Святого вечора", - йдеться у повідомлені.
Як зазначається, відвідувачі мистецької резиденції також зможуть взяти участь у майстер-класі з виготовлення ялинкових прикрас, декупажу різдвяних свічок та зав’язуванні української хустки.
Також у мистецькій резиденції працюватиме фотозона «Додому на Різдво» та проходитиме виставка робіт учасників міського конкурсу «Різдвяне диво».
Працюватиме локація до 22 січня.
Як повідомлялось, у Тернополі також працює різдвяна шопка.