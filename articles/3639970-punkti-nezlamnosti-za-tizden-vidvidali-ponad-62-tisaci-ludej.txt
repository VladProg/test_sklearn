Упродовж тижня більше 62 тисяч українців скористалися послугами "пунктів незламності".

Про це повідомив заступник керівника Офісу Президента Кирило Тимошенко на брифінгу, передає Укрінформ.
"Всього ж за тиждень по Україні "пунктами незламності" скористалося вже понад 62 тисячі відвідувачів", - зазначив він.

Відео: ОПУ
Тимошенко навів приклад, що в Миколаївській області діє 181 "пункт незламності", на звільненій Херсонщині - 23, у тому числі відкрито два нових пункти в Херсоні.
Як повідомлялося, в Україні організовано роботу понад 5,5 тис. "пунктів незламності".
Прем'єр-міністр Денис Шмигаль заявив, що кількість "пунктів незламності" найближчим часом збільшать утричі.