Міністерство економіки та зайнятості Фінляндії пропонує продовжити на 20 років термін експлуатації атомної електростанції Loviisa компанії Fortum.

Про це передає Укрінформ з посиланням на фінське видання Yle.
Очікується, що уряд ухвалить відповідне рішення протягом кількох тижнів.
Енергетична компанія Fortum подала заявку на продовження терміну експлуатації до 2050 року для обох енергоблоків, які були побудовані в 1978 і 1980 роках. Їхні ліцензії на експлуатацію закінчуються, відповідно, у 2027 та 2030-му.
Зазначається, що атомні потужності Loviisa забезпечують майже 10% електроенергії Фінляндії.
За словами посадовців міністерства, Фінляндія потребує продовження роботи АЕС для забезпечення базового навантаження, щоб урівноважити залежне від погоди виробництво електроенергії від вітрової та сонячної енергії.