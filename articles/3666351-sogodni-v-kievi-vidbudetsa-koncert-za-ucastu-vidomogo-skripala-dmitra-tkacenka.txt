Сьогодні, 6 лютого, в Національній філармонії України в Києві відбудеться концерт за участю знаного українського скрипаля Дмитра Ткаченка.


Про це Укрінформу повідомили у пресслужбі Національної філармонії.
“Національний симфонічний оркестр України під орудою Володимира Сіренка порадує новою концертною програмою із творів зарубіжних та українських композиторів за участю знаного українського скрипаля Дмитра Ткаченка. Прозвучить музика Бедржиха Сметани, Миколи Лисенка, Моріса Равеля, Олега Безбородька, Золтана Кодаї”, - поінформували у філармонії.

“На тлі вимушеної тимчасової відсутності зарубіжних гастролерів на українській сцені участь у концерті соліста Дмитра Ткаченка, киянина, який вже давно живе й працює між Україною й Британією, стане справжнім святом для меломанів”, - йдеться в повідомленні.






Репетиція знаного скрипаля Дмитра Ткаченка перед концертом у Києві / Фото: Руслан Канюка, Укрінформ































Початок концерту о 18.00.
Дмитро Ткаченко – випускник Національної музичної академії України та Ґілдхолської музичній академії у Лондоні. Лауреат кількох міжнародних конкурсів, активно гастролює у країнах Європи, Азії й Америки. Концертну діяльність Дмитро Ткаченко поєднує з педагогічною роботою. Також він є співзасновником та художнім керівником Міжнародного музичного конкурсу імені Бенджаміна Бріттена у Лондоні.