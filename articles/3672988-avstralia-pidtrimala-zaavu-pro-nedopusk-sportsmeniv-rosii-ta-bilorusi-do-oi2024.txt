Уряд Австралії оголосив про приєднання до заклику до Міжнародного олімпійського комітету (МОК) заборонити росіянам і білорусам брати участь у міжнародних турнірах.

Як повідомляє Reuters, влада Австралії раніше підписала дві заяви з цього питання, які були погоджені країнами-однодумцями у 2022 році, але в новому листі, опублікованому 20 лютого, Австралія не фігурувала, передає Укрінформ.
Представник міністерства спорту Австралії заявив, що відсутність була адміністративною помилкою і що уряд погоджується з думкою, вираженою в колективному листі.
Нагадаємо, раніше понад 30 країн направили листа до МОК із закликом не допускати російських та білоруських спортсменів до Олімпійських ігор-2024.
Ця заява послідувала за нещодавньою пропозицією МОК розробити для спортсменів з росії та її союзника білорусі можливість брати участь в Олімпійських іграх у Парижі наступного року як нейтральні спортсмени, незважаючи на війну в Україні.
Фото: Reuters.