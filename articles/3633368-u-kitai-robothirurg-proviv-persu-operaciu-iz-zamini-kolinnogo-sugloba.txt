Робот-хірург, самостійно розроблений у Китаї, успішно провів операцію із заміни колінного суглоба у пацієнта.

Як передає Укрінформ, про це повідомляє Сіньхуа.
Це стало першим комерційним застосуванням китайського медичного робота під час хірургічної операції для людини.
Під контролем хірургів-ортопедів робот-хірург виконав заміну суглоба 73-річному пацієнту в Західно-китайській лікарні при Сичуаньському університеті, розташованій у провінції Сичуань.
Чжоу Цзунке, професор ортопедії у вищезгаданій лікарні, сказав, що пацієнту, який страждав від болю в коліні, більше десяти років. У нього було діагностовано термінальний остеоартрит колінного суглоба.
За словами професора, лікарі ввели дані комп'ютерної томографії пацієнта до комп'ютера для моделювання та відрепетирували хірургічні процедури на комп'ютері перед операцією за допомогою робота.
"Перевага роботизованої хірургії полягає в тому, що вона інтелектуальна і в високій мірі точна в кількості, куті та товщині розрізу", - зазначив він.
Зазначається, що біль у колінному суглобі часто зустрічається у людей похилого віку, особливо у пацієнтів з остеоартрозом. Робот може допомагати хірургам в операціях на людях відповідно до різних особливостей кожного пацієнта.
Як повідомляв Укрінформ, дослідники з Технологічного університету Чалмерса у Швеції розробили простий тест, який може точно виявити 14 різних типів раку першої стадії.
Фото ілюстративне