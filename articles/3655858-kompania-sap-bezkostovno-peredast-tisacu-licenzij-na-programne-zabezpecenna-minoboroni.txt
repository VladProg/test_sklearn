Компанія SAP — топовий виробник софту у світі, безкоштовно передасть 1000 ліцензій на програмне забезпечення для Міністерства оборони України.

Як передає Укрінформ, про це повідомив віцепрем’єр-міністр – міністр цифрової трансформації Михайло Федоров у Телеграмі.
"Безкоштовні 1000 ліцензій від SAP на програмне забезпечення для Міноборони. Домовилися про це з головним виконавчим директором компанії Крістіаном Кляйном", - зазначив Федоров.
SAP — топовий виробник софту у світі. Продукти SAP допомагають у запровадженні інновації та системного підходу в армії. Ліцензії необхідні для прозорих закупівель.
"Крім того, українські клієнти зможуть безоплатно користуватися програмним забезпеченням та хмарними сервісами SAР протягом 2023 року", - додав Федоров.
Співрозмовники також обговорили подальшу технологічну підтримку.
"Завдяки технологіям Україна стає швидкою та ефективною. Це наша конкурентна перевага перед росіянами. Дякую SAP за послідовну підтримку України, приєднання до Дія.City та цифрову блокаду рф", - наголосив Федоров.
8 січня 2023 року компанія припинила надавати ІТ-послуги росіянам. Але рф поки що вдається обходити санкції щодо використання програмного забезпечення. Федоров наголосив, що разом з компанією працюватимуть над цим.
Як повідомляв Укрінформ, державна фандрейзингова платформа United24 отримає оновлений вебсайт - United24 2.0.

Фото: Михайло Федоров / Телеграм