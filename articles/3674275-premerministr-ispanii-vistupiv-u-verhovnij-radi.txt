Прем'єр-міністр Королівства Іспанія Педро Санчес виступив у Верховній Раді України.

Про це передає Укрінформ.

Відео: телеканал Рада
Прем‘єр-міністр Королівства Іспанія Педро Санченс запевнив, що під час головування його держави в Раді Європі Україна завжди буде на порядку денному.
Санчес нагадав, що Іспанія головуватиме в Раді Європи впродовж другої частини 2023 року. "Ми не можемо забути, що Майдан і українська рішучість щодо приєднання до Європейського Союзу стояли в основі сьогоднішньої ситуації. І прагнення долучитися до країн-членів Європейського Союзу передбачає приєднання до принципів демократії, свободи слова, свободи пересування та реалізацію суверенітету. Можливо, це було забагато для путіна, він не міг із цим погодитися, і саме тому вирішив зреагувати у вигляді цього вторгнення, пояснюючи це лише своєю пропагандою", – зазначив іспанський прем‘єр.
Він підкреслив, що Іспанія засуджує російську агресію та вітає право України на європейську мрію. Саме тому, за його словами, Королівство Іспанія рішуче підтримало надання Україні статусу кандидата на вступ до Європейського Союзу. Санченс зауважив, що в процесі євроінтеграції необхідно здійснити чимало змін і реформ. У зв’язку з цим, на його думку, робота дев‘ятого скликання Верховної Ради буде надзвичайно важливою. "Ви вже ухвалили кілька законів, і ми, безумовно, вітаємо ваші зусилля, ми вітаємо весь прогрес, який було досягнуто. І ми будемо супроводжувати Україну на шляху до повноцінної інтеграції, аби ваша мрія стала реальністю. Під час нашого головування ви можете розраховувати, що Україна завжди буде на порядку денному", – наголосив Санчес.
Як повідомлялося, у четвер уранці прем’єр-міністр Іспанії Педро Санчес приїхав з неоголошеним візитом до Києва.
Фото: rada.gov.ua