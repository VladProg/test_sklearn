В Україні стартував Національний оборонний хакатон-2022.

Як передає Укрінформ, про це Генеральний штаб Збройних сил України повідомив у Телеграмі.
У Генштабі поінформували, що участь у роботі Національного оборонного хакатону беруть, зокрема заступник секретаря Ради національної безпеки і оборони Сергій Демедюк, заступник міністра оборони Олег Гайдук, представники інших міністерств і відомств, народні депутати України, секретар Національного координаційного центру кібербезпеки - керівник профільної служби Апарату РНБО Наталія Ткачук, CRDF Global в Україні Михайло Верич, фахівці з кібербезпеки – представники приватного сектору та країн-партнерів.
Як повідомляв Укрінформ, раніше Національний оборонний хакатон-2022, який об’єднає найкращих спеціалістів з кібербезпеки та протидії дезінформації, провідних експертів у сфері IT приватного та державних секторів, планувалось провести в Україні 20-21 жовтня, але через небезпеку ракетних обстрілів було вирішено перенести захід.