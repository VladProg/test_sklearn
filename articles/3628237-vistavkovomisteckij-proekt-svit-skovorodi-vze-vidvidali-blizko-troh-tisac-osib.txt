Близько трьох тисяч осіб відвідали виставковий мистецький проєкт «Світ Сковороди» за перші два дні.

Як передає Укрінформ, про це повідомляє пресслужба Міністерства культури та інформаційної політики.






Виставковий мистецький проєкт «Світ Сковороди» / Фото: Міністерство культури та інформаційної політики України






















«За перші два дні роботи виставки її вже відвідали близько 3 тисяч людей, як українців, так і гостей з-за кордону! Вони одними з перших змогли побачити виставкову експозицію, спробувати себе у створенні байок-коміксів, пройти інтерактивні тести та VR-тур Сковородинівкою до та після російського вторгнення», - йдеться у повідомленні.
Виставковий проєкт відкритий для всіх охочих з 4 по 11 грудня.
Як повідомлялося, в Українському домі у Києві презентували виставково-мистецький проєкт “Світ Сковороди”, приурочений до 300-річчя від дня народження видатного українського філософа, мислителя, поета і педагога.