Британська компанія Rolls-Royce оголосила про успішний запуск авіаційного двигуна на водні, що стало першим у світовій авіаційній галузі.

Як передає Укрінформ, про це повідомляє Reuters.
Наземне випробування відбулося з використанням переобладнаного регіонального авіаційного двигуна Rolls-Royce AE 2100-A, що використовував зелений водень, який утворюється енергією вітру та припливів й відпливів.

Зазначається, що компанія Rolls і її партнер по програмі випробувань EasyJet прагнуть довести, що водень може безпечно й ефективно забезпечувати енергію для двигунів цивільної авіації.

Обидві компанії вже заявили, що планують другу серію випробувань із довгостроковими амбіціями щодо проведення льотних випробувань.
Водень є однією з технологій, які могли б допомогти авіаційній промисловості досягти своєї мети з “нульовими” показниками щодо викидів вуглецю до 2050 року.
Як повідомляв Укрінформ, у Фінляндії планують звести гігантський завод із виробництва водню потужністю 300 мегават у місті Коккола.
Фото: Rolls-Royce