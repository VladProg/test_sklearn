Минулого року в Україні пролунало 14 870 повітряних тривог.

Про це інформує пресслужба Державної прикордонної служби України.
“14 870: стільки повітряних тривог пролунало в Україні у 2022 році”, - йдеться у повідомленні.
У відомстві уточнили, що на першому місці за кількістю повітряних тривог були Донецька, Луганська, Запорізька і Сумська області, на другому місці — Центральна Україна, на третьому — Західна Україна.

Як повідомляв Укрінформ, 24 лютого росія розпочала новий етап восьмирічної війни проти України – повномасштабний наступ. Війська рф обстрілюють і знищують ключові об’єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню, авіабомб і балістичних ракет.