Президент України Володимир Зеленський провів телефонну розмову з президентом Об’єднаних Арабських Еміратів Мухаммадом бін Заїд Аль Нагаяном.

Як передає Укрінформ, про це глава держави повідомив у Телеграмі.
«Провів телефонну розмову з Мухаммадом бін Заїд Аль Нагаяном. Висловив задоволення динамікою розвитку двосторонніх відносин з Об’єднаними Арабськими Еміратами», - заявив Зеленський.
Президент також подякував за підтримку в ООН, підтримку гуманітарну та суттєву підтримку генераторами.
Також президенти обговорили реалізацію формули миру.
Як повідомляв Укрінформ, Київська область отримала від Об’єднаних Арабських Еміратів 198 генераторів, 174 з них передані для безперебійного функціонування закладів охорони здоров’я.
Фото: Володимир Зеленський, Телеграм