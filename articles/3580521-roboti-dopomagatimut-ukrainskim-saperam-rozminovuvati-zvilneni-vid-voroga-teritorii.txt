Два сучасні роботи для проведення дистанційного розмінування територій відтепер допомагатимуть піротехнікам ДСНС Вінниччини.

Про це в Телеграмі поінформувала пресслужба ДСНС, передає Укрінформ.
«Вартість обладнання майже чотири з половиною мільйони гривень. Це стало можливим завдяки співпраці рятувальників з Вінницьким представництвом United Ukrainian American Relief Committee, Inc. (ЗУАДК). Техніку відправлять на звільнені від ворога території для допомоги нашим саперам», - уточнили у ДСНС.




Рятувальники подякували нашим друзям і партнерам за підтримку.
Як повідомлялося, сапери НГУ знешкодили на звільнених територіях Харківщини більше 1 тис. ВНП.