В Японії почали проводити іспити для отримання прав на керування безпілотними літальними апаратами.

Про це повідомляє NHK, передає Укрінформ.
Зазначається, що раніше, в грудні минулого року, японський уряд послабив обмеження на польоти дронів.
Тепер для того, щоб керувати дронами поза межами видимості в населених районах, потрібні нові національні права.
Щоб отримати дозвіл на так звані польоти четвертого рівня, необхідно скласти письмові та практичні іспити, а також пройти медичний огляд.
Наразі влада перевіряє безпеку дронів, які використовуватимуться для польотів четвертого рівня.
У міністерстві транспорту заявили, що перший такий політ має відбутися в березні цього року.
Як повідомлялося, в центральній частині Японії проводиться випробування дрона, здатного запобігати крадіжкам фруктів із садів.