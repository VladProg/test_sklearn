У Кубку Франції з футболу розпочалася стадія 1/16 фіналу.

Першим учасником 1/8 фіналу став «Марсель», за який виступає український хавбек Руслан Малиновський, передає Укрінформ.
«Провансальці» на домашньому стадіоні «Велодром» обіграли «Ренн» з рахунком 1:0.
Єдиний м'яч забив Маттео Гендузі, якому на 59-й хвилині асистував Джордан Верету.
Малиновський провів увесь матч в основі. На 10-й хвилині удар Руслана зі стандарту перевірив ліву стійку воріт гостей.

Путівку до чвертьфіналу «Марсель» розіграє з переможцем протистояння «Бельфор» - «Аннесі» , яке відбудеться 22 січня на Stade Roger-Serzian у Бельфорі.
Відзначимо, що «Ренн» є суперником донецького «Шахтаря» в 1/16 фіналу Ліги Європи УЄФА. Матчі пройдуть 16 та 23 лютого.
Фото: AFP.