До дня народження Григорія Сковороди в Україні вийде книга про нього у серії "Життя видатних українців".

Про це повідомляє пресслужба Міністерства культури та інформаційної політики, передає Укрінформ.
"Вийде книга про життя українського філософа, просвітителя-гуманіста, поета й педагога із серії "Життя видатних українців". Як вказують видавці, це перша книжка серії, що написана на основі матеріалів трьох видатних діячів української культури", - йдеться в повідомленні.

Видання має побачити світ уже у жовтні.
Як повідомлялося, в Україні на державному рівні відзначатимуть 300-річчя від дня народження Григорія Сковороди.