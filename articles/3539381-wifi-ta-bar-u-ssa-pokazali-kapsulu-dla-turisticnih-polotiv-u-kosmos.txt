Американська компанія Space Perspective показала остаточну версію дизайну капсули, яка завдяки надувному шару підніматиметься з туристами у космос.

Як передає Укрінформ, про це повідомляє The Sun.
Капсула, яка отримала назву Spaceship Neptune, зможе підняти туристів на висоту в 32 км над поверхнею Землі.
Один квиток коштуватиме 125 тисяч доларів. Всього на борту капсули з 360-градусним оглядовим майданчиком зможуть знаходитися до восьми пасажирів.






У США показали капсулу для туристичних польотів у космос / Фото: The Mega Agency

























Весь політ триватиме приблизно шість годин.
Зазначається, що телескопічні камери капсули дозволять пасажирам краще побачити Землю зверху. Компанія також обіцяє майбутнім космічним туристам доступ до Wi-Fi на борту та бар з напоями.
Перші польоти з космодрому у Флориді очікуються вже у 2024 році.
Як повідомляв Укрінформ, компанія SpaceX Ілона Маска планує три нові місії із приватним екіпажем, під час яких уперше в історії у відкритий космос виведуть туриста.