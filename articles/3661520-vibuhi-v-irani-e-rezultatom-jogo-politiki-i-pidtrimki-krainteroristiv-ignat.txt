Вибухи в Ірані, що сталися на об’єктах у ніч проти 29 січня, можна назвати наслідками його політики.

Про це в ефірі телемарафону "Єдині новини" заявив речник Повітряних Сил ЗСУ Юрій Ігнат, коментуючи ситуацію в Ірані, передає Укрінформ.
«Те, що відбувається в Ірані, можна назвати наслідками їхньої політики. Можливо, вони по-іншому будуть спрямовувати свою підтримку країнам-терористам і не допомагати росії здійснювати свої злочини. Ми знаємо, що росія хоче отримати від них зброю, яка у неї в дефіциті – це балістичні ракети, ударні безпілотники. Іран теж зрозуміло чого хоче від росії. Плюс росія вже обіцяла їм літаки. Іран теж має ворогів у регіоні. Будемо сподіватися, що ця країна змінить свій політичний вектор на більш цивілізований», - сказав він.
Як повідомлялося, вночі проти неділі військові об'єкти Ірану були атаковані невідомими безпілотниками.