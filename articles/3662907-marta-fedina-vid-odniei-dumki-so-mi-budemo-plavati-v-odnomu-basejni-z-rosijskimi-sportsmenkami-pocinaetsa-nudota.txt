МОК хоче дозволити виступати російським спортсменкам на Олімпійських Іграх у Парижі під нейтральним прапором.

Українська синхроністка Марта Фєдіна поділилася думками про позицію Міжнародного олімпійського комітету (МОК) щодо можливого повернення росіян та білорусів на міжнародні змагання, повідомляє KP.ua, передає Укрінформ.

«Якщо чесно, мені важко навіть уявити, що Міжнародний олімпійський комітет піде на такий крок і допустить до участі в Олімпіаді російських спортсменів. Зараз у мене від однієї думки, що ми будемо плавати в одному басейні, починається нудота. Ми, дівчатка з такого граційного виду спорту, будемо поводити себе просто як монстри. Я не знаю, що зі мною буде. Я готова просто розтерзати, порізати всі купальники, не пускати до басейну. На місці росіян я б побоялася взагалі їхати на змагання. Віримо, що Томас Бах не візьме на себе такий хрест, бо інакше кров всіх українців буде і на його руках. Готовий він на таке чи ні? Зовсім скоро дізнаємося», – сказала Федіна.

Як повідомляв Укрінформ, МОК вважає, що в змаганнях мають брати участь у нейтральному статусі ті спортсмени, хто не підтримував активно війну в Україні.

Фото: Getty Image