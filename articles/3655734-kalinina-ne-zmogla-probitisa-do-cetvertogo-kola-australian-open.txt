Перша «ракетка» України Ангеліна Калініна достроково завершила виступ в одиночному розряді Відкритого чемпіонату Австралії з тенісу у Мельбурні.

У третьому колі змагань Калініна поступилася 20-му номеру «посіву» чешці Барборі Крейчиковій - 2:6, 3:6, передає Укрінформ.
Тенісистки провели на корті 1,5 години.
Наступною суперницею чешки буде переможниця матчу між третьою «ракеткою» світу американкою Джессікою Пегулою та українкою Мартою Костюк.
Калініна продовжить виступ у Мельбурні в парному, де вийшла другого кола в дуеті з бельгійкою Алісон ван Ейтванк.
Перший у сезоні турнір серії Grand Slam триватиме до 29 січня.
Загальний призовий фонд Australian Open складає 76,5 млн. австралійських доларів (1A$ = 0,67$).
Фото: Getty Images.