У берлінській Helle Coppi Gallery 3 листопада відкрилась виставка українського скульптора, який наразі живе та працює в Німеччині, Олексія Золотарьова (Золотаря) під назвою «Низька висота».

Про це повідомляє кореспондент Укрінформу.
Український митець представляє серію графічних та скульптурних робіт у рамках своєї першої комплексної виставки в німецькій столиці.
Як визначив сам автор свою мету, це «вільно та неупереджено мати справу з різними рівнями часу та зв‘язків між ними і прояснити естетичний та дискурсивний потенціал цієї тематики». В роботах особисте переплітається з історичним, а сучасні форми вираження переплітаються з тим, що важливо для історії мистецтва.
«Низька висота», саме так називається одна з робіт і вся експозиція, пов’язана з емоціями, які викликало в автора збиття рейсу МН17. Хронологічний слід, який ця трагедія залишила в душі митця, далі поширюється на сьогоднішню ситуацію, яка емоційно і інтелектуально відображається в малюнках олійною пастеллю.






У Берліні відкрилась виставка українського скульптора / Фото: Укрінформ

























Всі твори, які представлені публіці, були створені в період з початку повномасштабної війни в Україні 24 лютого 2022 року.
Загалом же Золотар шукає можливості поєднання українського модернізму з європейським постмодернізмом.
Це вже друга персональна виставка скульптора в Берліні цього року. Вперше берлінці познайомилися з його роботами в 2013 році.