Турецька компанія Baykar провела випробування нового бойового безпілотника Bayraktar Kızılelma, який має двигуни українського виробництва.

Про це передає Укрінформ із посиланням на Anadolu.
Про перші випробування повідомив технічний директор і співвласник компанії Сельчук Байрактар, оприлюднивши відео з випробувань нового БпЛА. На відео Kızılelma здійснює першу пробіжку злітною смугою.

#KIZILELMA ... pic.twitter.com/MoAxNF0pZ6
— Selçuk Bayraktar (@Selcuk) November 20, 2022

У компанії кажуть, що зробили ще один важливий крок у процесі розробки Bayraktar Kızılelma, який стане першим безпілотним військовим літаком Туреччини.
Bayraktar Kızılelma розробляється як надзвуковий безпілотник з турбореактивним двигуном, який може нести 1,5 тисячі кг корисного навантаження (озброєння, пристрої тощо). Його заявлена максимальна швидкість — 900 км/год, дальність польоту — 930 км, а робоча висота понад 10 км. У повітрі він може працювати пʼять годин.
На початку тижня успішно пройшло випробування безпілотника зі страхувальними тросами, а сьогодні, 20 листопада, — без тросів.

emekledi, yürüdü, koştu... #KIZILELMA

crawled, walked, ran... #KIZILELMA pic.twitter.com/VQFRYcIfXf
— Selçuk Bayraktar (@Selcuk) November 20, 2022

Раніше в компанії повідомляли, що безпілотник здійснить свій перший проліт не раніше 2023 року. Він має двигуни українського виробництва АІ-322Ф та АІ-25ТЛТ.
Розробники кажуть, що Kızılelma буде оснащений реактивним двигуном та зможе злітати й приземлятись на кораблях із короткими злітно-посадковими смугами, зокрема на флагманський десантний корабель Туреччини TCG Anadolu, який іще будується.