На чемпіонаті Європи з біатлону у швейцарському Ленцерхайде у суботу, 28 лютого, відбудуться гонки переслідування.

Об 11.30 розпочнеться жіночий персьют, в якому першою стартуватиме переможниця спринту українка Анастасія Меркушина, передає Укрінформ.
На 10-кілометрову дистанцію також вийдуть Анна Кривонос (22-й стартовий номер; відставання від лідерки +1 хвилина 26 секунд), Юлія Джима (39; +1.59), Любов Кип'яченкова (52; +2.12) та Олена Білосюк (55; +2.15).
Чоловіча гонка переслідування на 12,5 км о 14.30 пройде за участю українців Богдана Цимбала (17; +1.36), Дениса Насико (23; +1.44), Тараса Лесюка (24; +1.44), Артема Прими (27; +1.47), Антона Дудченка (33; +1.54) та Артема Тищенка (37; +2.02).
Як повідомлялося, в активі збірної України вже три нагороди: Анастасія Меркушина здобула «золото» у спринті, в індивідуальних гонках срібні медалі дісталися Юлії Джимі та Антону Дудченку.
Чемпіонат Європи завершиться 29 січня змішаною та одиночною змішаною естафетами.
Фото: biathlonworld.com.