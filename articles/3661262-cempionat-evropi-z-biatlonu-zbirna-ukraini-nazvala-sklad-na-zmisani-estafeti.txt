Чемпіонат Європи-2023 з біатлону у швейцарському Ленцерхайде завершиться у неділю, 29 січня, естафетними гонками.

Об 11.30 за київським часом розпочнеться змішана естафета, в якій під 6-м стартовим номером виступить український квартет у складі Анастасії Меркушиної, Юлії Джими, Артема Прими та Антона Дудченка, передає Укрінформ.
В одиночній змішаній естафеті о 14.30 Україну представлять Олена Білосюк та Богдан Цимбал.
Як повідомлялося, в активі збірної України поки три нагороди: Анастасія Меркушина здобула «золото» у спринті, в індивідуальних перегонах срібні медалі дісталися Юлії Джимі та Антону Дудченку.
Наступний старт біатлоністів відбудеться в Обергофі (Німеччина), де 8-19 лютого пройде чемпіонат світу.
На фото: Юлія Джима (ukrbiathlon.com.ua.)