Секретар Ради нацбезпеки і оборони України Олексій Данілов розкритикував заяву високого представника ЄС Жозепа Борреля про те, що росіяни також страждають від війни проти України.

Як передає Укрінформ, Данілов написав про це у Твіттері.
«На жаль, позиція шанованого європолітика, що «росія – великий народ» – це запрошення продовжувати вбивства. путін – уособлення цього народу, поки повстання не доведе зворотного, росіяни несуть відповідальність за війну. Такі сигнали – прояв слабкості, стимул для злочинів», - заявив секретар РНБО.
Як повідомлялося, високий представник ЄС із зовнішньої політики й політики безпеки Жозеп Боррель заявив, що поразка в повномасштабній війні в Україні не призведе до зникнення росії, тому що це "великий народ".