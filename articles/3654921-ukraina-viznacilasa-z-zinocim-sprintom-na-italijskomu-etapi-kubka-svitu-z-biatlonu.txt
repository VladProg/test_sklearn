Італійське містечко Антгольц-Антерсельва прийматиме у четвер, 19 січня, стартову гонку шостого етапу Кубка світу з біатлону.

У жіночій спринтерській гонці на 7,5 км з двома вогневими рубежами о 15.30 Україну представлятимуть Олена Білосюк (21-й стартовий номер), Юлія Джима (35), Анастасія Меркушина (42), Анна Кривонос (59) та Олександра Меркушина (83), передає Укрінформ.
У програмі VI етапу Кубка світу-2022/23 з біатлону також чоловічий спринт, гонки переслідування та класичні естафети.
Змагання в Антгольці завершаться 22 січня.