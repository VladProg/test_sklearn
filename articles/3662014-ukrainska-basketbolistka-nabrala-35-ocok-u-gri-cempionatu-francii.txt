Українська баскетболістка команди «Орлі Баскет» Ольга Мазніченко провела результативний матч у чемпіонаті Франції.


В матчі третього дивізіону французької першості «Орлі» переграв конкурента в турнірній таблиці «Стейд Баскет» - 77:71, а Мазніченко набрала 35 очок, реалізувавши 7 дальніх кидків, передає Укрінформ.
Завдяки перемозі «Орлі» обійшов конкурента у таблиці, піднявшись на сьому сходинку.
Ольга Мазніченко викликана на найближчі матчі збірної України у відборі на Євробаскет-2025.
Команда Срджана Радуловича в Ризі 9 лютого протистоятиме команді Фінляндії, а 12 лютого також у столиці Латвії зіграє матч проти збірної Литви.
Фото: poltava365.com.