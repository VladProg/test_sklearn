У Львівській національній опері відбулася світова премʼєра музично-драматичного твору “Страшна помста” за мотивами повісті Миколи Гоголя.

Як передає Укрінформ, про це Міністерство культури та інформаційної політики повідомило в Телеграмі.
Премʼєра опери “Страшна помста” відбулася до 80-річчя композитора Євгена Станковича.
“Оперу за мотивами однойменної повісті Миколи Гоголя у постановці творчої команди з Німеччини глядачі побачили вперше, адже до цього вона жодного разу не виконувалася”, - ідеться в повідомленні.

У МКІП додали, що додаткові покази опери “Страшна помста” відбудуться 25 і 26 листопада.
Як повідомляв Укрінформ, 4 листопада розпочався перший попередній етап відбору українських композиторів для участі у проєкті написання опери для нью-йоркської Метрополітен-опера.