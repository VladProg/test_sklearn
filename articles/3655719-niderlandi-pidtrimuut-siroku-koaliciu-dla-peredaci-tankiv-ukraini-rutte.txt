Прем'єр-міністр Нідерландів Марк Рютте заявив, що розуміє Німеччину та інші країни, які хочуть створити “широку коаліцію”, аби передати Україні важкі танки.

Як передає Укрінформ, про це повідомляє CNN.


На Всесвітньому економічному форумі в Давосі Рютте наголосив, що відправлення військового спорядження (до України - ред.) має широку підтримку.


“Звичайно, ведуться дискусії стосовно танків, і тут питання в тому, що це буде наступний крок у боротьбі. Це може бути необхідно, але я розумію, коли німці та інші кажуть, що вам потрібна широка коаліція”, - сказав Рютте.
Він зазначив, що вкрай важливо, аби Україна виграла війну. Але, за його словами, “треба бути чесним із ним (Зеленським – ред.) і сказати: якщо ви просите танки на такому рівні, то необхідно, щоб це зробила не одна країна, а група країн”.


Прем'єр-міністр Нідерландів додав, що він “достатньо впевнений”, що Європа і США зможуть завершити свій діалог з приводу танків.


Як повідомлялося, Володимир Зеленський висловив вдячність Марку Рютте за намір передати Україні ЗРК Patriot, які посилять українську ППО.