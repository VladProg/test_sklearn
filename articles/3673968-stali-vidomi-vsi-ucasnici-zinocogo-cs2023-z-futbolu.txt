IX чемпіонат світу з футболу серед жінок пройде з 20 липня по 20 серпня в Австралії та Новій Зеландії.

Останню путівку до фінальної частини турніру здобула збірна Панами, яка у фіналі плей-офф обіграла суперниць з Парагваю, передає Укрінформ.
Поєдинок відбувся на «Вайкато Стедіум» у Гемілтоні (Нова Зеландія) і завершився на користь футболісток Панами з рахунком 1:0.
Вирішальний м'яч забила Лінет Седеньйо, яка на 75-й хвилині скористалася подачею капітана команди Марти Кокс.
Склад квартетів групової стадії ЧС-2023:
Група А: Нова Зеландія, Норвегія, Філіппіни, Швейцарія
Група В: Австралія, Ірландія, Нігерія, Канада
Група С: Іспанія, Коста-Рика, Замбія, Японія
Група D: Англія, Гаїті, Данія, Китай
Група Е: США, В'єтнам, Нідерланди, Португалія
Група F: Франція, Ямайка, Бразилія, Панама
Група G: Швеція, ПАР, Італія, Аргентина
Група Н: Німеччина, Марокко, Колумбія, Республіка Корея.
Україну на ЧС-2023 представлятимуть арбітрині Катерина Монзуль та Марина Стрілецька.
Як повідомлялося, жіноча збірна України не кваліфікувалася на чемпіонат світу, посівши третє місце у своїй групі.
Фото: fifa.com.