ІТ-галузь протягом десяти місяців 2022 року експортувала послуг на 6 млрд дол. проти 5,5 млрд дол. за аналогічний період минулого року.

Про це свідчать дані національного дослідження Do IT like Ukraine асоціації ІТ Ukraine, повідомляє Укрінформ.
Так, згідно з оприлюдненими даними, за 10 місяців 2022 року обсяг експорту комп’ютерних послуг сягнув 6,0 млрд дол. проти 5,5 млрд дол. за аналогічний період минулого року. З початку повномасштабного вторгнення рф вторгнення показник експорту збільшився вчетверо – у лютому 2022 року було експортовано ІТ-послуг на 1,5 млрд дол.

Станом на 1 листопада 2022 року обсяг сплачених податків за ІТ-КВЕДами дорівнював 26,6 млрд грн.
На початок грудня, за даними дослідження, в галузі працюють близько 2 тис. компаній. І це свідчить про те, що ринок цього року істотно просів, бо у 2021 році активно діючих на ринку компаній було близько 5 тис.
У переважній більшості з компаній зареєстровано до 50 працівників. Ще ІТ-послуги надають понад 266 тис. ФОПів.
Як повідомлялося, кількість вакансій для українських ІТ-спеціалістів зросла на 15% у третьому кварталі 2022 року, найпопулярнішими категоріями стали Game Development, .NET, Analytics, Java, PHP та Python.