Українські художники можуть подати заявку на участь у Міжнародному бієнале образотворчого мистецтва – 2023, що відбудеться навесні в Молдові.


Як передає Укрінформ, про це Міністерство культури та інформаційної політики України повідомило в Телеграмі.
Зазначається, що захід проходитиме 12-18 травня. Участь у ньому може бути індивідуальною або ж групою (7-10) художників. У разі групової участі Україна отримає статус запрошеної країни й окрему залу для експозиції робіт.
Витрати на проживання та харчування покриває організатор. Кінцева дата заповнення аплікаційної форми – 1 травня 2023 року.
Подати заявку можна за посиланням.
Як повідомляв Укрінформ, у листопаді в Стамбулі відкрилася виставка українських художників «Збереження пам’яті», яка вперше проходила в межах паралельної програми 17-ї Стамбульської бієнале.
Фото: bipchisinau.com