Команда планує провести збори у Туреччині.

«Ворскла» під керівництвом Віктора Скрипника сьогодні вийшла з відпустки та провела перше тренування цього року, повідомляє прес-служба клубу, передає Укрінформ.

Найближчими днями команда працюватиме у Полтаві, а 20 січня футболісти вирушать на збір до Туреччини. Склад гравців клуб поки що не називає.

Раніше повідомлялося, що «Ворскла» може мати фінансові труднощі через проблеми президента клубу Костянтина Жеваго, який нещодавно був затриманий у Франції з можливістю екстрадиції в Україну.

Як повідомляв Укрінформ, «Ворскла» займає дев’яте місце в Українській Прем’єр-лізі.
Фото: vorskla.com.ua