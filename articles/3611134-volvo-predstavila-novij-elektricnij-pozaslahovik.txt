9 листопада у шведській столиці Стокгольмі відбулася презентація електричного позашляховика Volvo EX90 від компанії Volvo.

Як передає Укрінформ, про це повідомляє CarBuzz.
Потужність автомобіля становить 496 кінських сил, а крутний момент дорівнює 671 Нм.
Електрокар, який розрахований на перевезення семи людей, може проїхати 483 км на одній зарядці. Крім цього, акумулятор Volvo EX90 з місткістю 111 кВт за годину заряджається від 10 до 80% всього за 30 хвилин.
Приблизно 15% автомобіля виготовлено з переробленої сталі, 25% – з переробленого алюмінію, а також включено понад 45 кг переробленого пластику та біоматеріалів, що своєю чергою становить 15% від загального обсягу пластику в автомобілі - найвищий нині рівень для авто Volvo.
У середині електрокара встановлений 36,8-сантиметровий сенсорний дисплей з інформаційно-розважальною системою з Google Assistant, Google Maps та іншими програмами з магазину Google Play.
За даними Car and Driver, EX90 надійде в автосалони США на початку 2024 року за ціною, як слід очікувати, від 80 000 доларів США.






Volvo представила новий електричний позашляховик // Фото: Volvo





































Як повідомляв Укрінформ, японський автовиробник Honda презентував новий позашляховик 2023 Honda Pilot.