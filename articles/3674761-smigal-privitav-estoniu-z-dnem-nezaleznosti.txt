Прем'єр-міністр України Денис Шмигаль привітав народ Естонії з Днем незалежності і подякував за підтримку України.

Як передає Укрінформ, про це Шмигаль написав у Твіттері.
"З Днем незалежності, Естоніє! Вітаю Прем'єр-міністра Естонії Каю Каллас та народ Естонії зі святом свободи та демократії", - зазначив він.
Шмигаль подякував народу Естонії, який вже рік підтримує Україну у боротьбі за спільні цінності.
Як повідомлялося, День незалежності Естонії щороку відзначається 24 лютого на честь проголошення в Таллінні у 1918 році «Маніфесту до всіх народів Естонії».