Американське космічне агентство NASA почало переміщення до стартового майданчика ракети Space Launch System, яка вирушить у першу місію 29 серпня.

Про це повідомляє Reuters, передає Укрінформ.
Ракета заввишки 98 метрів нестиме порожню капсулу Orion, яку в майбутньому NASA планує використовувати для доставки астронавтів на Місяць. За планом, 29 серпня Space Launch System буде запущена у космос із капсулою Orion, облетить Місяць і через 42 дні повернеться на Землю.
Цей запуск є частиною місії Artemis – багатомільярдної програми NASA, метою якої є повернення людей на Місяць, аби попрактикуватися для проведення місій на Марс.
Як повідомляв Укрінформ, нещодавно вчені виявили на Місяці западини з комфортною для людей температурою.