Український танцювальний гурт Light Balance Kids виступив на шоу America's Got Talent. Підлітки викликали фурор своїм номером.

Відео їхнього виступу опубліковане на офіційному YouTube-каналі програми, повідомляє Укрінформ.
Перед виступом вони розповіли суддям і глядачам про себе. За їхніми словами, батьки деяких учасників колективу захищають Україну в лавах ЗСУ.

Також підлітки зізналися, що поїздка для виступу в США стала для них можливістю згадати, що таке життя без війни та щоденного ракетного обстрілу.
"Ми хочемо розповісти світові, що відбувається в Україні", — розповіли учасники колективу.

Як повідомляв Укрінформ, артисти Нацопери проведуть 27 вистав та концертів у найбільших містах Японії.
Фото: Trae Patton/NBC