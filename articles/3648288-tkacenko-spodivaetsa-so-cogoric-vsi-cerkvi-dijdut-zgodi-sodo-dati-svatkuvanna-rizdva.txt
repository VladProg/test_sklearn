Міністр культури та інформаційної політики Олександр Ткаченко сподівається, що цього року всі церкви дійдуть згоди і ми разом будемо святкувати Різдво 25 грудня.

Як передає Укрінформ, про це Ткаченко повідомив у Телеграмі.
«Христос народився! Славімо Його!» сьогодні лунало в Успенському соборі Києво-Печерської Лаври українською мовою - у Святині Русі, де після того, як 3,5 століття тому царська Москва захопила власності Лаври по всій Україні у Київської митрополії та ставропігії Константинополя. Зведена київськими князями, прикрашена за часів Мазепи та митрополита Петра Могили, Лавра дійсно на Різдво народжується заново. Повністю заповнений Успенський собор, де численні вітчизняні та зарубіжні журналісти снували між священниками та вірянами. Але сьогодні це було припустимо - все ж таки історична подія. Багато вірян плакали від радості», - заявив Ткаченко.
Він зазначив, що Блаженнійший Єпіфаній правив службу, розпочавши її в червоно-чорному вбранні та говорив про протистояння світла та темряви, перемогу над дияволом.
«Разом з традиційною різдвяною службою молилися за українських воїнів та співали колядки у виконані чудового хору. Свято вдалося», - заявив міністр.
Як повідомляв Укрінформ, в Успенському соборі Києво-Печерської лаври 7 січня предстоятель Православної церкви України Епіфаній уперше звершив Божественну літургію з нагоди Різдва Христового.