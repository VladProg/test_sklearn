На кону був титул тимчасового чемпіона у суперважкій вазі за версією IBF.

Колишній чемпіон світу у суперважкій вазі Енді Руїс відмовився від проведення поєдинку з хорватом Філіпом Хрговичем, повідомляє Boxing Scene, передає Укрінформ.

Команда Руїса повідомила своє рішення до початку торгів на бій.

Зараз титул IBF належить Олександру Усику. Раніше IBF скасувала своє розпорядження щодо обов’язкового захисту титулу чемпіоном Усиком в бою з претендентом Хрговичем.
Хргович у серпні минулого року переміг Чжана Чжилея з Китаю та завоював статус обов’язкового претендента на титул чемпіона світу за версією IBF.

Як повідомляв Укрінформ, у своєму останньому бою Руїс переміг Луїса Ортіса одноголосним рішенням суддів. При цьому Енді тричі відправив суперника в нокдаун.

Фото: Getty Image