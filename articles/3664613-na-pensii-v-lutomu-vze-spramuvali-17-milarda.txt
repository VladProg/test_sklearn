Пенсійний фонд України (ПФУ) розпочав фінансування пенсій за поточний місяць, на виплати вже спрямовано 1,7 млрд грн.

Про це повідомляє пресслужба ПФУ в Фейсбуці, передає Укрінформ.


«02 лютого розпочато фінансування пенсій за лютий. На пенсійні виплати через АТ “Укрпошта” спрямовано 1,7 млрд грн», - йдеться в повідомленні.



Крім того, в лютому на оплату лікарняних спрямовано 103,6 млн грн.



Як повідомлялося, у держбюджеті на 2023 рік передбачено 442,3 млрд грн на фінансування пенсійного забезпечення та соціального захисту.