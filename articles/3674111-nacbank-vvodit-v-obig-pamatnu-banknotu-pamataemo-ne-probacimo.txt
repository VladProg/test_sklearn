Голова Нацбанку Андрій Пишний презентував нову пам’ятну банкноту «Пам’ятаємо! Не пробачимо!», присвячену боротьбі України проти російських загарбників та увічненню сили духу українського народу, його стійкості, незламності та героїзму.

Про це, як передає Укрінформ, повідомила пресслужба Національного банку України.
“Сьогодні Національний банк презентує пам’ятну банкноту, яку ми створили як нагадування про війну за незалежність і суверенітет України. Ми назвали цю банкноту – “Пам’ятаємо! Не пробачимо!” - сказав Пишний.
Пам’ятна банкнота “Пам’ятаємо! Не пробачимо!” номіналом 20 гривень вводиться в обіг 23 лютого 2023 року.
Вона має унікальний дизайн, виконаний вертикально. Створив дизайн цієї пам’ятної банкноти заслужений художник України Володимир Таран.

Повідомляється, що банкнота є законним платіжним засобом та обов’язкова до приймання усіма фізичними і юридичними особами без будь-яких обмежень на всій території України за всіма видами платежів.
Водночас її тираж – обмежений, він становить 300 тисяч штук, що додає банкноті колекційної цінності (зокрема, з яких: 200 000 шт. – у сувенірній упаковці; 99,9 тис. шт. – у конвертах).






НБУ вводить в обіг пам’ятну банкноту "Пам’ятаємо! Не пробачимо!" / Фото: Руслан Канюка. Укрінформ


































Банкноти з першої частини тиражу будуть доступні для купівлі в інтернет-магазині НБУ, починаючи з 24 лютого 2023 року. Наприкінці березня банкнота надійде для реалізації до банків-дистриб’юторів.
Як повідомляв Укрінформ, 22 лютого Національний банк відновив роботу інтернет-магазину нумізматичної продукції в тестовому режимі.