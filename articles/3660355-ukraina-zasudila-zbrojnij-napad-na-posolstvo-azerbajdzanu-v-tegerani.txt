Україна рішуче засудила сьогоднішній напад на посольство Азербайджану в Тегерані, в результаті якого є загиблий і поранені.

Про це йдеться у заяві речника МЗС Олега Ніколенка, оприлюдненій у Твіттері, передає Укрінформ.



«Україна рішуче засуджує сьогоднішній напад на посольство Азербайджану в Тегерані, в результаті якого загинула одна людина і кілька співробітників служби безпеки були поранені. Приносимо щирі співчуття близьким загиблого, бажаємо якнайшвидшого одужання пораненим», - зазначив Ніколенко.
Як повідомляв Укрінформ, 27 січня близько 8.30 за бакинським часом у Тегерані стався збройний напад на азербайджанське посольство, в результаті якого загинув співробітник дипмісії, а двоє охоронців дістали поранення.