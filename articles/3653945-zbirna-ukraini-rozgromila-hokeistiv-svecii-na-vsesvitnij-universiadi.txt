Збірна України з хокею (гравці до 25-ти років) здобула першу перемогу на XXXI Всесвітній зимовій Універсіаді, яка проходить у Лейк-Плесиді (США).

У третьому турі команда Вадима Шахрайчука завдала нищівної поразки студентській збірній Швеції - 12:2 (4:2, 3:0, 5:0), передає Укрінформ.
В інших матчах групи А Канада розгромила Японію - 8:2 (4:0, 2:0, 2:2), а Чехія поступилася у серії булітів Латвії - 3:4 (1:2, 1:1, 1:0, 0:0, 0:2).
19 січня Україна зіграє проти Японії.
Турнірне становище: Канада - 9 очок, Чехія - 7, Україна - 4, Латвія - 4, Японія - 3, Швеція - 0.
Всесвітня Універсіада триватиме до 22 січня.
Фото: ФХУ.