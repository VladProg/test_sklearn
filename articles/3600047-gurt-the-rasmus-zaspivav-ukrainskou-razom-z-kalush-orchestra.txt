Гурт «The Rasmus» заспівав українською у межах запису спільної із гуртом "Kalush Orchestra" композиції.

Відео із запису вокальної частини опублікувало Міністерство культури та інформаційної політики в Телеграмі, передає Укрінформ.
"Відбувався запис вокалу для спільної пісні фінського рок-гурту з українськими "Kalush Orchestra". Гурт "The Rasmus" співає українською", - йдеться в повідомленні.

Водночас МКІП нагадало, що український гурт є амбасадорами проєкту "Збережіть українську культуру".
Як передавав Укрінформ, переможець міжнародного пісенного конкурсу “Євробачення-2022” український гурт Kalush Orchestra та популярний фінський рок-гурт The Rasmus випустили відеокліп на спільну композицію під назвою “In the shadows of Ukraine” (в тіні України).
Фото: eurovision.tv