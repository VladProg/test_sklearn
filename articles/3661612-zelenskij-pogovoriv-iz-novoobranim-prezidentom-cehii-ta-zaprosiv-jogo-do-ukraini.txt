Глава Української держави Володимир Зеленський привітав Петра Павела із перемогою на виборах президента Чехії та запросив його з візитом до України.

Про це Зеленський повідомив у Телеграмі, передає Укрінформ.
"Особисто привітав Петра Павела із перемогою на виборах президента Чехії. Подякував йому та чеському народу за неослабну підтримку. Запросив із візитом до України", — зазначив Президент України.
Як повідомляв Укрінформ, 28 січня у другому турі виборів президента Чехії переміг генерал у відставці Петр Павел.