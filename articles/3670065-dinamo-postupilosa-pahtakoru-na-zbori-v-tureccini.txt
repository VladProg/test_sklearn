Київське «Динамо» продовжує підготовку до весняної частини футбольного сезону на турецьких зборах.

Як повідомляє пресслужба «біло-синіх», команда Мірчі Луческу у черговому товариському поєдинку мінімально поступилися «Пахтакору» з Узбекистану - 0:1, передає Укрінформ.
До перерви рахунок відкрив півзахисник ташкентців Достонбек Хамдамов, який відзначився на 35-й хвилині.
Стартовий склад «Динамо»: Руслан Нещерет, Назар Волошин, Владислав Дубінчак, Максим Дячук, Олександр Караваєв, Навін Малиш, Денис Попов, Сергій Сидорчук, Владислав Супряга, Володимир Шепелєв, Олександр Яцик.
Наступними суперниками «Динамо» у контрольних матчах будуть латвійські клуби «Лієпая» (17 лютого), «Сконто» (20 лютого) та «Валмієра» (23 лютого).
У турнірній таблиці Української прем'єр-ліги (УПЛ) кияни посідають третю позицію. У 16-му турі «Динамо» 4 березня зустрінеться з «Інгульцем».
Фото: fcdynamo.com.