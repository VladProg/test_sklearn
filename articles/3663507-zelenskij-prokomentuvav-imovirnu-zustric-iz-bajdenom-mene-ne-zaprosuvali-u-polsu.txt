Президент Володимир Зеленський заявив, що його поки не запрошували до Польщі для зустрічі з Президентом Сполучених Штатів Америки Джозефом Байденом.

Про це він заявив під час пресконференції з Президентом Австрії Александером ван дер Белленом у Києві, відповідаючи на запитання кореспондента Укрінформу щодо інформації про можливу зустріч з лідером США у Польщі.

"Що стосується Президента Сполучених Штатів - ми іноді зустрічаємось із ним. Мене не запрошували в Польщу", - сказав Зеленський.
Раніше польські ЗМІ повідомили, що Президент Володимир Зеленський може зустрітись із Президентом США Джо Байденом наприкінці лютого під час візиту глави Білого дому до Польщі.