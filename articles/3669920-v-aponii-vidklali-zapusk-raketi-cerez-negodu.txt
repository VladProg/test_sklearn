В Японії відклали до п'ятниці запуск першої ракети-носія Н3 через очікувані несприятливі погодні умови на стартовому майданчику.

Як передає Укрінформ, про це повідомляє NHK із посиланням на Японське агентство з освоєння аерокосмічного простору (JAXA).

Ця ракета є новою й основною ракетою-носієм в Японії.
Її запуск із Центру космічних досліджень Танегасіма у префектурі Кагосіма на південному заході Японії планувався на ранок середи.
Проте в JAXA повідомили, що в цей період часу в районі пускового майданчика очікуються сильні пориви вітру, що може становити загрозу для персоналу при роботі на висоті.
Як повідомляв Укрінформ у грудні, Японське агентство з освоєння аерокосмічного простору (JAXA) запланувало перший запуск своєї нової ракети-носія H3 на 12 лютого.
Фото: JAXA