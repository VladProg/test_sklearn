У суботу, 29 жовтня, пішла з життя видатна українська мистецтвознавиця Людмила Міляєва.

Як передає Укрінформ, про це Національна академія мистецтв України повідомляє у Фейсбуці.
“Президія Національної академії мистецтв України з глибоким сумом сповіщає, що 29 жовтня 2022 року на 97 році пішла у засвіти видатна українська мистецтвознавця, академікиня НАМ України по відділенню теорії та історії мистецтв, заслужена діячка мистецтв України, докторка мистецтвознавства, професорка Людмила Семенівна Міляєва”, - ідеться в повідомленні.
Людмила Міляєва народилася 13 листопада 1925 року в Харкові. У 1950 році закінчила філологічний факультет Київського університету імені Тараса Шевченка. Є авторкою та співавторкою понад 200 наукових праць, основний напрямок досліджень - історія українського образотворчого мистецтва.
Міляєва є матір'ю художника, автора сатиричних п'єс Леся Подерв'янського.
Фото: NAMU