Голова комітету Сенату США з міжнародних відносин Боб Менендес приєднався до проєкту «Defending Freedoms» із захисту 14 кримських журналістів, незаконно ув'язнених росією.

Про це Боб Менендес написав у Твіттері, передає Укрінформ.

«Пишаюся, що приєднався до проєкту «Defending Freedoms» як захисник 14 кримських журналістів, несправедливо ув’язнених путінськими поплічниками. Віддані посиленню боротьби за прозорість і правду, вони залишаються в’язнями кремля. Журналістика – це не злочин», - йдеться в повідомленні.
«Defending Freedoms Project» представляє інтереси таких кримських журналістів: Владислав Єсипенко, Наріман Джелял, Амет Сулейманов, Ірина Данилович, Асан Ахтемов, Марлен Асанов, Олексій Бессарабов, Осман Арифмеметов, Ремзі Бекіров, Руслан Сулейманов, Рустем Шейхалієв, Сервер Мустафаев, Сейран Салієв, Тимур Ібрагімов.
«Defending Freedoms Project» був заснований Комісією з прав людини Палати представників Конгресу США та Amnesty International для підтримки в'язнів совісті у всьому світі.