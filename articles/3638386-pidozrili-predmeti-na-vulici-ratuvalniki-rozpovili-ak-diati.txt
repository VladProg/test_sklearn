У Державній службі України з надзвичайних ситуацій повідомили, що робити при виявленні підозрілих предметів на вулиці.

Як передає Укрінформ, про це ДСНС повідомляє у Телеграмі.
У ДСНС заявляють, якщо ви побачили підозрілий предмет на вулиці потрібно повідомити за номерами 101 або 102 та дочекатися приїзду рятувальників.

Від підозрілого предмета варто триматися на відстані 500 метрів, не торкатися й не переміщувати його.
Підозрілий предмет не можна засипати ґрунтом, заливати рідиною та не можна накривати.
Також за можливості потрібно обгородити небезпечний предмет або встановити попереджувальний знак.
Потрібно повідомити про небезпеку людей поруч та не допускати інших до предмета, а також утриматися від спроб ідентифікувати, розібрати чи знешкодити його власноруч.
«Пам’ятайте, що будь-який залишений без нагляду предмет може бути потенційно небезпечним. Пильнуйтеся та пильнуйте інших», - ідеться в повідомленні.
Як повідомляв Укрінформ, піротехнічні підрозділи Державної служби з надзвичайних ситуацій минулої доби, 20 грудня, знешкодили 673 вибухонебезпечні предмети.
Фото: АrmyІnform