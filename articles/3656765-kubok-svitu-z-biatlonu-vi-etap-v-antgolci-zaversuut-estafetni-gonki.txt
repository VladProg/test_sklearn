У заключний день шостого етапу Кубка світу з біатлону в Антгольц-Антерсельві (Італія) у неділю, 22 січня, відбудуться класичні естафети.

Жіноча гонка 4х6 км о 12.45 за київським часом пройде за участю українок Анни Кривонос, Юлії Джими, Олени Білосюк та Анастасії Меркушиної, які отримали 11-й стартовий номер, передає Укрінформ.
У чоловічій естафеті 4х7,5 км о 15.30 Україну під 9-м номером представлятимуть Артем Прима, Денис Насико, Богдан Цимбал та Антон Дудченко.
Наступними стартами біатлоністів будуть чемпіонат Європи у швейцарському Ленцергайде (25-29 січня) та чемпіонат світу у німецькому Обергофі (8-19 лютого).
Фото: biathlonworld.com.