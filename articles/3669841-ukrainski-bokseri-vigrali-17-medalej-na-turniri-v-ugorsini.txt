17 медалей здобули українські боксери на престижному міжнародному турнірі «Меморіал Іштвана Бочкаї» в угорському місті Дебрецен.

В активі наших майстрів шкіряної рукавички 3 золоті, 5 срібних і дев’ять бронзових нагород, передає Укрінформ.
«Золото» в українській збірній виграли Ярослав Харциз (вагова категорія до 63,5 кг), Юрій Захареєв (до 71 кг) та Олександр Хижняк (до 80 кг).
«Срібло» у Ярослава Михалушка (до 67 кг), Івана Папакіна (до 75 кг), Дмитра Ловчинського (понад 92 кг), Світлани Уманської (до 52 кг) і Олесі Крисюк (до 81 кг).
Володарями «бронзи» стали Андрій Тишковець (до 48 кг), Павло Коваленко (до 54 кг), Данило Заморило (до 63,5 кг), Богдан Толмачов (до 86 кг), Ярослава Маринчук (до 50 кг), Анастасія Ковальчук (до 54 кг), Маріана Басанець (до 57 кг), Ганна Охрей (до 60 кг) та Марія Бова (до 63 кг).
Українця Юрія Захареєва визнали найкращим боксером турніру.
Фото: facebook.com/minmolodsport.