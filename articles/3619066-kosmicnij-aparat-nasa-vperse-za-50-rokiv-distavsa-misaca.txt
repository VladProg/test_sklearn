Космічний апарат Orion, який американське космічне агентство (NASA) минулого тижня відправило на Місяць в рамках місії Artemis I, дістався своєї цілі.

Як передає Укрінформ, про це повідомляє Sky News.





Корабель облетів Місяць і наблизився до нього на відстань 128 км. Таке досить близьке наближення було викликано тим, що космічний апарат та його три тестові муляжі перебували на зворотному боці Місяця.
У результаті диспетчери польоту у Х’юстоні (США) зіткнулися з півгодинним відключенням зв’язку, тобто вони не знали, чи був успішним запуск критичного двигуна, доки капсула не вийшла з-за Місяця.
Коли корабель вийшов з-за Місяця, бортові камери надіслали назад зображення Землі — блакитна крапка на чорному фоні.
Якщо все піде за планом, у п’ятницю ще один запущений двигун виведе зонд на цю орбіту.
Космічний апарат NASA проведе близько тижня на орбіті Місяця, перш ніж вирушити додому, а приземлення в Тихому океані заплановано на 11 грудня.
Зазначається, що Orion досяг Місяця, і це сталося вперше після того, як програма Apollo виконала це завдання 50 років тому.
Як повідомляв Укрінформ, 16 листопада американське космічне агентство (NASA) запустило місію Artemis I, кінцевою метою якої є повернення людини на Місяць.