Президент Європейської ради Шарль Мішель прибув до Києва, де планує зустрітися з керівництвом української держави.

Про це він повідомив у Твіттері, передає Укрінформ.
«Знову в Києві, щоб обговорити всі напрямки співпраці. Нехай 2023 рік стане роком перемоги та миру», - написав Мішель, опублікувавши фото зі столичного вокзалу.
Також він вже відвідав ветеранів у реабілітаційному центрі Києва.
«Вражений мужністю ветеранів у реабілітаційному центрі Києва, який фінансується ЄС. Україна незламна», - зауважив президент Євроради.


Impressed by the veterans’ courage at the EU-funded rehabilitation center in #Kyiv.

Ukraine is unbreakable. pic.twitter.com/RYICjDtA5c
— Charles Michel (@CharlesMichel) January 19, 2023

Очікується, що в ході візиту Мішель зустрінеться з Президентом Володимиром Зеленським, Прем’єром-міністром Денисом Шмигалем і депутатами парламенту.
Як повідомляв Укрінформ, президент Євроради у Страсбурзі закликав надати Україні танки.
Від початку російського вторгнення в Україну у лютому 2022 року ЄС почав надавати Україні політичну, економічну, фінансову, гуманітарну та військову допомогу. Зокрема, протягом минулого року ЄС виділив Україні допомогу в обсязі 19 млрд євро. 17 січня Єврокомісія перерахувала перші 3 млрд євро із загального пакета макрофінансової допомоги Україні на 2023 рік в обсязі 18 млрд євро.
Фото: Charles Michel, Twitter