У застосунок «Повітряна тривога» надходитимуть сповіщення про хімічну та радіаційну небезпеки.

Як передає Укрінформ, про це Міністерство цифрової трансформації повідомляє в Телеграмі.

Таким чином, користувачі застосунку отримуватимуть сповіщення про початок та завершення п'яти типів тривог, а саме про повітряну тривогу, артилерійський обстріл, вуличні бої, хімічну загрозу та радіаційну небезпеку.
Зазначається, що для кожного типу тривоги створені унікальні сповіщення. Крім звукових сигналів, застосунок також надсилає текстові повідомлення з рекомендаціями дій, залежно від виду загрози.
Інформацію про всі види небезпеки передають відповідальні оператори в обласних адміністраціях України. Координацію тривог забезпечують чергові Державної служби з надзвичайних ситуацій.
Оновлення доступне для користувачів iOS, Android та Huawei.
За даними Мінцифи, на сьогодні застосунок "Повітряна тривога" завантажили вже 11 мільйонів разів.
Як повідомляв Укрінформ, у Головному управлінні розвідки Міністерства оборони України пояснили, чому не оприлюднюють детальну інформацію про повітряні загрози.