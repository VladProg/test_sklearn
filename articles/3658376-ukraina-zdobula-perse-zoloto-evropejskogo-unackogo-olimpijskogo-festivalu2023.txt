Олександра Меркушина перемогла в спринті.

На Європейському юнацькому олімпійському фестивалі у Форне-Аволтрі (Італія) пройшов жіночий спринт у біатлоні, передає Укрінформ.

Українська біатлоністка Олександра Меркушина здобула «золото». Вона допустила лише один промах. До трійки також потрапили француженка Люло Бюжо та чешка Ілона Плехацова.

Також у цьому спринті взяли участь ще дві українки: Тетяна Тарасюк (18-те місце) та Валерія Шейгас (23-те місце).
Меркушина виборола перше золото для збірної України на ЄЮОФ-2023.

Як повідомляв Укрінформ, найкращий результат серед українців у чоловічому спринті показав Іван Стеблина, який фінішував на 21-му місці.
Фото: biathlon.com.ua/Dmytro Yevenko