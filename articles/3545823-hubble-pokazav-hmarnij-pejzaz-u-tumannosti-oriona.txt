Космічний телескоп NASA/ESA Hubble зробив фотографію хмарного пейзажу навколо об'єкту Гербіга-Аро HH 505, що знаходиться в туманності Оріона.

Про це повідомляє ESA, передає Укрінформ.

Світлина була зроблена завдяки камері ACS (Advanced Camera for Surveys).
Об’єкти Гербіга-Аро — це світні області, що оточують новонароджені зірки. Вони утворюються, коли зоряний вітер або потоки газу, що викидаються з цих новонароджених зірок, утворюють ударні хвилі, що стикаються з газом і пилом поблизу на високих швидкостях.
У випадку з HH 505 ці потоки походять від зірки IX Ori, яка розташована на околиці туманності Оріона приблизно за 1 000 світлових років від Землі.
Самі ж потоки видно як витончено вигнуті структури у верхній і нижній частині цього зображення.
Туманність Оріона є динамічною областю пилу та газу, де формуються тисячі зірок, і є найближчою до Землі областю з формування масивних зірок.
Як повідомляв Укрінформ, космічний телескоп NASA/ESA Hubble зробив фотографію центральної частини кулястого зоряного скупчення NGC 6638, що знаходиться у сузір'ї Стрілець.


Фото: ESA