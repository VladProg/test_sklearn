Прем’єр-міністр Іспанії Педро Санчес приїхав з неоголошеним візитом до Києва в четвер вранці.

Про це він написав у Твіттері, повідомляє Укрінформ.
«Сьогодні повертаюся до Києва. Ми будемо з Україною та її народом, поки до Європи не повернеться мир», - йдеться у дописі.


Vuelvo a Kyiv un año después del inicio de la guerra.

Estaremos al lado de Ucrania y de su gente hasta que la paz regrese a Europa.

Сьогодні повертаюся до Києва.

Ми будемо з Україною та її народом, поки до Європи не повернеться мир. pic.twitter.com/9ekUL9Lmfl
— Pedro Sánchez (@sanchezcastejon) February 23, 2023

На столичному залізничному вокзалі Санчеса зустрічав заступник міністра закордонних справ України Євген Перебийніс.
Очікується, що іспанський прем`єр відвідає Бучу та Ірпінь та зустрінеться із Президентом Володимиром Зеленським.
Санчес обговорить з українською владою подальші кроки щодо військової та гуманітарної підтримки України з боку Іспанії.
Це його другий візит в Україну з моменту повномасштабного вторгнення рф.