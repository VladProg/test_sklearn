Верховна Рада 23 лютого ухвалила в цілому проєкт закону про ратифікацію Угоди між Україною та Європейським Союзом про участь у програмі «Цифрова Європа» (2021 - 2027).

Відповідний законопроєкт №0187 підтримали 325 народних депутатів, передає Укрінформ з посиланням на сайт парламенту.
Документ створює передумови для участі України в Програмі ЄС, яка надає додаткові стимули і можливості для цифрової трансформації пріоритетних галузей і сфер суспільного життя, розвитку цифрової економіки, ІТ-бізнесу, штучного інтелекту та підвищенню цифрових навичок громадян.
Участь у Програмі сприятиме приєднанню України до Єдиного цифрового ринку ЄС шляхом отримання режиму внутрішнього ринку з ЄС у сфері електронних комунікаційних послуг та поступовій інтеграції до Єдиного цифрового ринку Євросоюзу.
Як повідомлялось, «Цифрова Європа» – це програма фінансової підтримки ЄС (7,5 млрд євро на 7 років), яка забезпечує фінансування проєктів за п’ятьма напрямками: суперкомп'ютер, ШІ, кібербезпека, цифрові навички, забезпечення цифрових технологій в економіці та суспільстві.