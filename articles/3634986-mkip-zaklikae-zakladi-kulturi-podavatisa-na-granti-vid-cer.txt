Українські заклади культури можуть профінансувати порятунок чи евакуацію спадщини в межах грантової допомоги від Cultural Emergency Response.

Про це повідомляє пресслужба Міністерства культури та інформаційної політики на Фейсбуці, передає Укрінформ.
"CER — це механізм надзвичайних грантів, який забезпечує швидку та гнучку підтримку під час негайного реагування на стихійне лихо чи конфлікт для порятунку, стабілізації чи евакуації спадщини, що перебуває під загрозою, щоб запобігти подальшій шкоді", - йдеться в повідомленні.
Відомство підкреслює, що українські заклади культури на тлі бойових дій можуть подавати заявки на отримання грантів в будь-який час.
Повідомлялося, що Бельгія підтримає заклади культури України, надавши генератори та 150 тис. євро допомоги.