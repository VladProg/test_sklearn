28 грудня о 13.00 - дискусія на тему: «Інклюзивне суспільство в Україні. Шлях людини з інвалідністю до самостійного життя. Роль і задача кожного».

Організатори: Медіацентр Україна - Укрінформ.
Спікери: Олена Чинка – заслужений майстер спорту України, керівниця Всеукраїнської ГО “Фонд підтримки і розвитку мистецтва та спорту «Єдина країна», магістр з фізичної терапії та ерготерапії; Олеся Перепеченко – тифлопедагог та реабілітолог, виконавчий директор ГС «Всеукраїнська ліга організацій осіб з інвалідністю по зору «Сучасний погляд»; Яна Копитіна – реабілітолог, доцент кафедри здоров’я, фізичної терапії, реабілітації та ерготерапії, член ГС «Всеукраїнська ліга організацій осіб з інвалідністю по зору «Сучасний погляд»; Наталя Адамюк – ГО «Всеукраїнська громадська організація осіб з інвалідністю зі слуху «Українське товариство глухих», дослідниця та викладачка жестової мови, автор 150 статей; Тетяна Кривко – перша заступниця голови «Українське товариство глухих», займається проблемами соціального захисту глухих та реабілітацією осіб з порушеннями слуху; Марія Звягінцева – керівниця аналітичного напрямку ГО «Юридична сотня»; Марина Сириця – сімейний психолог БФ «Центр реабілітації та реадаптації «Ярміз»; Оксана Коляда – керівник ГО «Простір можливостей», представниця Коаліції ветеранських просторів.

До дискусії запрошені представники: ЗМІ, Фонду «Олени Зеленської», Міжнародного фонду «Відродження», Міністерства соціальної політики, Міністерства у справах ветеранів, Київської міської державної адміністрації, Українського ветеранського фонду, громадських організацій, бізнесу, міжнародних організацій та Посольств в Україні.
Ключові питання дискусіі:


Запровадження інклюзивної культури та цінностей інклюзивного суспільства в Україні на всіх рівнях: держава, громада, громадський сектор, бізнес, кожен громадянин.


Презентація проєкту «Практичного довідника для людей, цивільних та військових, які отримали інвалідність внаслідок війни».


Роль держави, місцевих органів влади, громадського сектору у справі втілення Національної Стратегії зі створення безбар’єрного простору в Україні.


Формат заходу – офлайн (Зала 1).
Дивіться на YouTube-каналі Укрінформу.