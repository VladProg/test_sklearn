Дослідники з Університету Тасманії спільно з Австралійським комічним агентством розробили космічну антену, що відстежуватиме кораблі й супутники в космосі.

Як передає Укрінформ, про це повідомляє Miragenews.
За словами професора Саймона Еллінгсена, нова 7,3-метрова антена, що розташована в 70 кілометрах на північ від міста Хобарт (південь австралійського острова Тасманія) забезпечить зв'язок із Землею для супутників на низькій навколоземній орбіті.
«Раніше ми могли лише прослуховувати передачі з космічних кораблів, але тепер можемо передавати повідомлення через радіочастотний зв’язок на космічні кораблі, надсилаючи команди, а також отримуючи дані. У всьому світі супутники запускаються в космос все частіше. Щоб запускати та зберігати ці активи в безпеці після того, як вони вийдуть на орбіту, нам потрібно знати, де вже перебувають інші апарати у космосі», - додав він.
Голова Австралійського космічного агентства Енріко Палермо зазначив, що ця нова можливість у вигляді антени ще більше зміцнить позицію Австралії як сильного та привабливого партнера в космосі.
Як повідомляв Укрінформ, космічний корабель NASA, на якому люди полетять на Місяць, успішно повернувся на Землю.
Фото: Miragenews