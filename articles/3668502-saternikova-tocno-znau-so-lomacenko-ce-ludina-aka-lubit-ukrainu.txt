Віцепрезидентка Національної ліги професійного боксу України Аліна Шатернікова поділилась думками про позицію ексчемпіона в трьох дивізіонах Василя Ломаченка.

Про це вона повідомила в інтерв’ю Першому, передає Укрінформ.

«Насправді для когось це неоднозначне питання, для мене – однозначне. Я точно знаю, що це людина, яка дуже любить свою землю, дуже любить Україну. Якби він не тепло ставився до України, то у нього є всі можливості жити, де він захоче. Коли ми останній раз спілкувалися після його бою в Нью-Йорку, він сказав: «Все, я відлітаю, хочу додому, мені нема чого робити в інших країнах. Для мене рідна земля – це рідна земля. Я ніколи не погоджуся жити в іншій країні», - сказала Шатернікова.
Як повідомляв Укрінформ, Ломаченко у своєму останньому бою переміг американця Джемейна Ортіса.

Фото: facebook.com/Аліна Шатернікова