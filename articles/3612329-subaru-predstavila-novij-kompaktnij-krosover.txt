Японська компанія Subaru презентувала новий компактний кросовер Subaru REX.

Як передає Укрінформ, про це повідомляє CarBuzz.
Зазначається, що Subaru REX менший за Subaru Crosstrek, він був створений для пересування містом і для коротких поїздок.
В автомобілі встановлений 1,2-літровий трициліндровий двигун потужністю 88 кінських сил та з крутним моментом 113 Нм.
Компанія заявляє про «потужне та плавне» прискорення завдяки семи штучним ступеням, які імітують традиційну автоматичну коробку передач.
У салоні - 17,8-сантиметрова панель управління та сенсорний дисплей на 22,9 см, є підтримка Apple CarPlay та Android Auto.






Subaru представила новий кросовер / Фото: Subaru


































Автомобіль також має базову систему клімат-контролю та USB-зарядні пристрої для пасажирів.
Новий кросовер Subaru REX вже доступний для замовлення у Японії, його вартість близько 12 тисяч доларів.
Як повідомляв Укрінформ, 9 листопада у шведській столиці Стокгольмі відбулася презентація електричного позашляховика Volvo EX90 від компанії Volvo.