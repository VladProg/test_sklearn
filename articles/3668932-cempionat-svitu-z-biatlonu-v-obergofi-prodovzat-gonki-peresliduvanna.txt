У програмі світової першості з біатлону в німецькому Обергофі в неділю, 12 лютого, - гонки переслідування.

Жіночий персьют на 10 км із чотирма вогневими рубежами розпочнеться о 14.25 за київським часом, передає Укрінформ.
Україну представлятимуть Юлія Джима (29-й стартовий номер; відставання від лідерки 1 хвилина 40 секунд), Олена Білосюк (43; +2.15) та Анастасія Меркушина (44; +2.17).
У чоловічій гонці переслідування на 12,5 км о 16.30 виступлять Дмитро Підручний (5; 0.53), Антон Дудченко (21; 1.54), Богдан Цимбал (29; 2.08) та Артем Прима (44; 2.37).
ЧС-2023 з біатлону триватиме до 19 лютого.
Фото: Getty Images.