Американська компанія SpaceX запустила на навколоземну орбіту ще 54 супутники системи супутникового інтернету Starlink.

Про це повідомляється на сайті компанії, передає Укрінформ.
Ракета-носій Falcon 9 із 54 супутниками стартувала з космічного центру імені Кеннеді NASA у Флориді 17 грудня о 16:32 за місцевим часом.

Це був п’ятнадцятий запуск і посадка першого ступеня цієї ракети-носія Falcon 9, який раніше запускав Crew Demo-2, ANASIS-II, CRS-21, Transporter-1, Transporter-3, а тепер і десяту місію Starlink.
Наразі на навколоземну орбіту виведено понад 3500 супутників системи Starlink із близько 40 тисяч запланованих. Перший пуск відбувся в лютому 2018 року.
Як повідомляв Укрінформ, 8 грудня компанія SpaceX запустила на орбіту 40 супутників OneWeb - мережі інтернет-супутників, що є конкурентом системи Starlink.