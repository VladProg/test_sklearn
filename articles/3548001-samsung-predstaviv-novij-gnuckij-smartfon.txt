Південнокорейська компанія Samsung презентувала новий складаний смартфон Samsung Galaxy Z Fold 4.

Як передає Укрінформ, про це повідомляє GSM Arena.
Усередині Samsung Galaxy Z Fold 4 встановлений процесор Snapdragon 8+ Gen 1 та батарея з потужністю в 4 400 мегаампер за годину.

Дисплей пристрою, який може перебувати під водою на глибині в 1,5 метра впродовж 30 хвилин, становить 19,3 сантиметра, а частота оновлення екрана дорівнює 120 Гц.

Селфікамера має 10 Мп, а на зворотній стороні смартфона встановлені три камери, з яких основна має 50 Мп.

Операційна пам'ять дорівнює 12 Гб, а внутрішня 256 або 512 Гб. Також в деяких регіонах є опція придбати пристрій з 1 Тб внутрішньою пам’яттю.

Майбутні власники складного пристрою матимуть змогу користуватися стилусом S Pen.
Зазначається, що продажі стартують вже 26 серпня, а базова модель Samsung Galaxy Z Fold 4. коштуватиме 1800 доларів США.
Як повідомляв Укрінформ, китайська компанія Oppo представила новий смартфон Oppo A77 4G.