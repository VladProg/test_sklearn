Головний тренер національної чоловічої збірної України з баскетболу Айнарс Багатскіс прокоментував склад команди на заключні матчі кваліфікації чемпіонату світу-2023 проти команд Італії та Нідерландів.

На заключне ігрове вікно у розпорядженні збірної України рівно дванадцять баскетболістів. Багатскіс задоволений якістю складу, передає Укрінформ.
«Якщо у команди є три тренування в Ризі та два тренування в Італії, немає сенсу запрошувати більше гравців. Головне, що є баланс між позиціями. Тренерський штаб не бачив сенсу в такій ситуації запрошувати більше гравців та створювати додаткову конкуренцію. У нас є 12 баскетболістів, які на даний момент все довели, і, на мою думку, це нині оптимальний склад.
У порівнянні з листопадом повернулись Пустовий та Близнюк, мені подобається, як грає Володимир Конєв за «Будівельник». Насправді ми завжди уважно слідкували за його грою, але раніше інші гравці більше підходили збірній. Тут мова йде не тільки про статистику, а про якості гравця, які потрібні команді. Зараз ми більше робимо наголос на досвідчених гравцях, але є й молодий Олександр Ковляр, на якого очікує дебют в національній збірній. Хочу сказати, що я дуже задоволений складом, який є у моєму розпорядженні», - сказав тренер українських баскетболістів.
23 лютого команда Багатскіса в Ліворно протистоятиме Італії, а 26-го українці закриватимуть кваліфікацію номінально домашнім матчем в Ризі проти Нідерландів,
Фото: fbu.ua.