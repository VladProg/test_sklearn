Компанія Tesla Ілона Маска працює над редизайном електрокара моделі Model 3, щоб скоротити витрати на виробництво авто.

Як передає Укрінформ, про це повідомляє Reuters.
За словами співрозмовника, одним із напрямків процесу з редизайну, який отримав кодову назву «Highland», є зменшення кількості компонентів і складності інтер’єру Model 3, зосереджуючись на функціях, які цінують покупці Tesla, включаючи дисплей.
Зміни також можуть торкнутися й зовнішньої сторони електричного автомобіля компанії Маска.
Джерела додають, що виробництво оновлених електрокарів почнеться на заводі Tesla в Шанхаї (Китай) та заводі компанії у Фрімонті, штат Каліфорнія (США).
Нині невідомо, коли саме може початися виробництво на заводі у Фремонті, або наскільки велику економію коштів зможе досягнути Tesla від редизайну Model 3.
Як повідомляв Укрінформ, компанія Tesla відкликає понад 80 тисяч електрокарів у Китаї.