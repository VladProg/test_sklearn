Внаслідок авіакатастрофи гелікоптера у Броварах станом на 11 годину загинуло 15 людей, з них 3 дитини.

Про це повідомляє ДСНС, передає Укрінформ.

«На борту перебувало 9 людей: 6 чоловік оперативної групи Міністерства внутрішніх справ, включно із керівництвом МВС, а також 3 члена екіпажу ДСНС. За даними ДСНС, внаслідок надзвичайної ситуації станом на 11 годину загинуло 15 людей, з них 3 дитини», - зазначили в ДСНС.
Травмовано 25 осіб (з них 15 дорослих та 10 дітей), яких госпіталізовано до лікарень (інформація уточнюється). До ліквідації наслідків надзвичайної ситуації від ДСНС залучено 127 осіб та 30 одиниці техніки.
Як повідомляв Укрінформ, у середу в Броварах на Київщині поряд із дитячим садком та житловим будинком упав гелікоптер. Унаслідок авіакатастрофи загинули міністр внутрішніх справ Денис Монастирський, його перший заступник Євгеній Єнін та державний секретар МВС Юрій Лубкович.