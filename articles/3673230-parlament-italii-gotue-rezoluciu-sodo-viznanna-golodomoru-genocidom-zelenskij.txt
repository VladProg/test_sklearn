Парламент Італії має намір найближчим часом визнати Голодомору 1932-1933 років геноцидом українського народу.

Про це заявив Президент Володимир Зеленський під час спільної з Прем`єр-міністром Італії Джорджею Мелоні пресконференції у Києві, повідомляє кореспондент Укрінформ.
"Для нас важливе визнання Голодомору геноцидом українського народу, оскільки у нинішньому році виповнюються 90-ті роковини цієї трагедії. Пані Прем'єр-міністр повідомила мені, що комітет у закордонних справах парламенту Італії вчора вже проголосував за це важливе рішення, і ми очікуємо, що найближчим часом відповідна резолюція буде підтримана парламентом Італії", - сказав Зеленський.
Як повідомлялося, у вівторок з першим візитом в Україні перебуває Прем`єр-міністр Італії Джорджа Мелоні.