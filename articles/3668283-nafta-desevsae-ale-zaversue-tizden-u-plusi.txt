Ціни на нафту знижуються у п'ятницю, 10 лютого, але завершують тиждень у плюсі.

Як передає Укрінформ, про це повідомляє enkorr.



Вартість квітневих ф'ючерсів на сорт Brent на лондонській біржі ICE Futures становить $84,32 барель, що на $0,18 (0,21%) нижче за ціну на закриття попередньої сесії. За підсумками торгів у четвер ці контракти здешевшали на $0,59 (0,7%), до $84,5 за барель.



Ціна ф'ючерсів на нафту WTI на березень на електронних торгах Нью-Йоркської товарної біржі (NYMEX) опустилася на $0,29 (0,37%), до $77,77 за барель. На час закриття попередніх торгів вартість цих контрактів знизилася на $0,41 (0,5%), до $78,06 за барель.



З початку цього тижня як Brent, так і WTI здорожчали на понад 5% на оптимізмі щодо перспектив попиту в Китаї, який посилився після підвищення Саудівської Аравією березневих цін на основний сорт нафти, що постачається в Азію.



Водночас трейдери побоюються, що тривала жорсткість грошово-кредитної політики в США може послабити економіку країни і, відповідно, споживання палива.



Раніше цього тижня одразу кілька керівників американського ЦБ дали зрозуміти, що вважають за необхідне продовжувати підйом базової процентної ставки в США, оскільки боротьбу з високою інфляцією ще не завершено.



«Нафта й далі дорожчатиме, якщо побоювання спаду в економіці ослабнуть. Ринок сподівається на підвищення попиту на енергоносії, оскільки ми бачимо зростання мобільності в Китаї, а також у США і Європі», – зазначаєив аналітик CITIC Futures Co. Гуй Чэньсі.