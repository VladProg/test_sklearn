Жіноча тенісна асоціація (WTA) оновила рейтинг спортсменок станом на 30 січня.

Перша «ракетка» України Ангеліна Калініна піднялася на 8 рядків і вперше в кар'єрі посідає 31-е місце у світовій класифікації, передає Укрінформ.
Другою у національному рейтингу йде Марта Костюк, яка повернулася до топ-60.
У першій сотні списку також Катерина Байндл (Козлова) - 84-а (+11 рядків).
Втратили по дві позиції Даяна Ястремська - 103-тя та Леся Цуренко - 136-а. Дар'я Снігур у свою чергу піднялася на 7 рядків і тепер 140-а.
Рейтинг WTA продовжує очолювати Іга Швьонтек із Польщі. Другою «ракеткою» світу стала білоруска Аріна Соболенко, яка потіснила Онс Жабер із Тунісу.
Фото: BTU.