Міністр закордонних справ Дмитро Кулеба під час телефонної розмови з міністром закордонних справ Нідерландів Вопке Хукстрою порушив питання надання Україні літаків F-16.

Про це глава української дипломатії повідомив у Твіттері, передає Укрінформ.
«Я розмовляв з (міністром закордонних справ Нідерландів – ред.) Вопке Хукстрою, щоб скоординувати наші міжнародні кроки напередодні річниці повномасштабного вторгнення росії. Я подякував за останнє рішення щодо танків. Я також порушив питання про F-16. Ми продовжуємо наш діалог з Нідерландами та іншими щодо бойової авіації», - написав Кулеба.



Як повідомлялося, Президент України Володимир Зеленський у своїй промові перед британськими депутатами у Вестмінстер-холі закликав Велику Британію та світову спільноту загалом до створення "коаліції літаків" – надати Україні бойові літаки для захисту від російського агресора.
Фото: МЗС