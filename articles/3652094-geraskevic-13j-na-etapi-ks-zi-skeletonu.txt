Переможчем став представник Великої Британії Вестон.

У німецькому Альтенберзі пройшов 5-й етап Кубка світу-2022/23 зі скелетону серед чоловіків, передає Укрінформ.
Єдиний представник України Владислав Гераскевич посідав 12-те місце після першого заїзду, подолавши дистанцію за 56,83 секунди. У другій спробі українець погіршив свій результат – 15-та позиція (57,38 с).
У підсумку Гераскевич посів 13-те місце. Він поступився переможцю, яким став Метт Вестон з Великої Британії, 1,77 секунди.
Як повідомлялося, найкращий результат Владислава у цьому сезоні – 10-та позиція на першому етапі в Канаді.
Фото: Getty Images