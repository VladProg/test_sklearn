Найвище серед українок фінішувала Юлія Джима - 20-те місце.

Сьогодні жіночим спринтом стартував шостий етап Кубка світу з біатлону в Антгольці, передає Укрінформ.
Перемогу здобула італійка Доротея Вірер. Вона показала чисту стрільбу та виграла гонку. «Срібло» - в Хлої Шевальє з Франції, «бронза» - в шведки Ельвіри Оберг.

Серед українок найкращий результат у Юлії Джими – 20-те місце.

Капітан команди Олена Білосюк розібралась із проблемами зі здоров’ям і вдруге в сезоні фінішувала у заліковій зоні - 32-ю.


Олександра Меркушина, яка лише минулого тижня відсвяткувала 18-річчя, провела поки що найкращий свій старт у кар’єрі. На вогневих рубежах вона показала майстер-клас абсолютно усім зірковим суперницям, закривши усі мішені за 46,6 секунди – найшвидше з усіх 96-ти учасниць. Відтак, 44-й результат став новим особистим досягненням Олександри в гонках Кубка світу.

Старша із сестер Меркушиних Анастасія з двома промахами показала лише 55-й час.

Анна Кривонос фінішувала аж 83-ою.

Як повідомляв Укрінформ, завтра шостий етап Кубка світу в Антхольці продовжиться спринтом у чоловіків.

Фото: Getty Image