Міністр закордонних справ Дмитро Кулеба прибув до Гааги, де вже, зокрема, зустрівся з міністром закордонних справ Нідерландів Вопке Гукстрою, нідерландськими парламентаріями, а також взяв участь у засіданні Комітету із закордонних справ.

Як повідомляє кореспондент Укріфнорму в Гаазі, до Палати представників Генеральних Штатів Королівства Нідерланди Кулеба прибув разом із колегою Гукстрою.

У своєму Твіттері Кулеба подякував главі нідерландської дипломатії Вопке Гукстрі за рішучу підтримку Нідерландів України.


Thank you, dear friend @WBHoekstra. Good to be in The Hague. And good to have the Netherlands standing with Ukraine resolutely. https://t.co/uk2mk5YXlU
— Dmytro Kuleba (@DmytroKuleba) February 21, 2023

“Дякую тобі, дорогий друже Гукстра. Добре бути в Гаазі. І добре, що Нідерланди рішуче підтримують Україну”, - написав Кулеба.
Як повідомлялося, 21 лютого у Брюсселі вперше в історії відбулася тристороння зустріч між Генеральним Секретарем НАТО, Високим представником ЄС Жозепом Боррелем та міністром закордонних справ України Дмитром Кулебою, які обговорили заходи зі прискорення допомоги для України у боротьбі проти російського вторгнення.