Міністр закордонних справ Дмитро Кулеба в телефонній розмові з держсекретарем США Ентоні Блінкеном обговорив питання подальшої військової допомоги Україні та нові санкції проти росії.

Про це Кулеба повідомив у Твіттері, передає Укрінформ.
“Провів телефонну розмову з держсекретарем Блінкеном щодо нової військової допомоги, нових санкцій проти росії та підготовки важливих заходів у контексті наближення роковин повномасштабного вторгнення рф”, - написав глава МЗС.


Focused call with @SecBlinken on new military aid, new sanctions on Russia, and the preparations of important events as Russian full-scale invasion nears one-year mark. Russia would be making a grave mistake if it thought anyone would get tired of fighting the evil it brings.
— Dmytro Kuleba (@DmytroKuleba) February 7, 2023

Кулеба наголосив, що росія грубо помиляється, “якщо думає, що хтось втомиться боротися зі злом, яке вона несе”.
Як повідомлялося, Кулеба назвав три пріоритетні теми, які Україна цьогоріч просуватиме на Мюнхенській безпековій конференції: постачання далекобійних ракет і бойових літаків для України, членство нашої держави в НАТО та майбутнє росії.
Фото: МЗС