Британська академія кіно і телевізійних мистецтв оголосила номінантів щорічної премії BAFTA Film Awards 2023.

Як передає Укрінформ, про це повідомляється на сайті премії.
Стрічка «На Західному фронті без змін» від Netflix отримала номінації в 14 із 24 категорій. Це антивоєнний фільм режисера Едварда Бергера, заснований на однойменному романі Еріха Марії Ремарка. У фільмі знялися Даніель Брюль, Альбрехт Шух, Себастьян Хюльк, Фелікс Каммерер, Арон Хільмер, Едін Хасанович та Дефід Штрізов. Прем'єра фільму відбулася у вересні 2022 року на Кінофестивалі у Торонто.
За звання кращого фільму року також змагатимуться «Банші Інішеріна» (загалом номінації у 10 категоріях), «Все завжди і водночас» (10 категорій), «Елвіс» (9 категорій) та «Тар» (5 категорій).
Список номінантів в основних категоріях наведено нижче.
Кращий фільм:
«На Західному фронті без змін» (All Quiet on the Western Front)
«Банші Інішеріна» (The Banshees of Inisherin)
«Елвіс» (Elvis)
«Все завжди і водночас» (Everything Everywhere All at Once)
«Тар» (Tár)
***
Кращий британський фільм:
«Після сонця» (Aftersun)
«Банші Інішеріна» (The Banshees of Inisherin)
«Брайан і Чарльз» (Brian and Charles)
«Імперія світла» (Empire of Light)
«Успіхів тобі, Лео Гранд» (Good Luck to You, Leo Grande)
«Жити» (Living)
«Матильда: Мюзикл» ( Roald Dahl's Matilda the Musical)
«Як вони біжать» (See How They Run)
«Плавчині» (The Swimmers)
«Диво» (The Wonder)
***
Кращий режисер:
Едвард Бергер – «На Західному фронті без змін» (All Quiet on the Western Front)
Ден Кван, Деніел Шайнерт - «Все завжди і водночас» (Everything Everywhere All at Once)
Мартін МакДона - «Банші Інішеріна» (The Banshees of Inisherin)
Джина Прінс-Байтвуд - «Королева-воїн» (The Woman King)
Тодд Філд - «Тар» (Tár)
Пак Чхан-ук - «Рішення піти» (Decision to Leave)
***
Кращий актор:
Остін Батлер - «Елвіс» (Elvis)
Деріл МакКормак — «Успіхів тобі, Лео Гранд» (Good Luck to You, Leo Grande)
Пол Мескал – «Після сонця» (Aftersun)
Біл Найї - «Жити» (Living)
Колін Фаррелл - «Банші Інішеріна» (The Banshees of Inisherin)
Брендан Фрейзер – «Кит» (The Whale)
***
Краща актриса:
Кейт Бланшетт - «Тар» (Tár)
Ана де Армас – «Білявка» (Blonde)
Даніель Дедуайлер – «До» (Till)
Віола Девіс - «Королева-воїн» (The Woman King)
Мішель Йео - «Все завжди і водночас» (Everything Everywhere All at Once)
Емма Томпсон - «Успіхів тобі, Лео Гранд» (Good Luck to You, Leo Grande)
***
Кращий анімаційний фільм:
«Піноккіо Ґільєрмо дель Торо» (Guillermo del Toro's Pinocchio)
«Марсель, черепашка в черевиках» (Marcel the Shell with Shoes On)
«Кіт у чоботях 2: Останнє бажання» (Puss in Boots: The Last Wish)
«Я – панда» (Turning Red)
***
Висхідна зірка:
Наомі Акі
Шила Атім
Еймі Лу Вуд
Емма Маккей
Деріл МакКормак
76-та церемонія вручення премії відбудеться 19 лютого. Її ведучим виступить британський актор Річард Е. Грант («Вітнейл і я»).
Фото: bafta.org