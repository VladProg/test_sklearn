Українка Юлія Джима пропустить останню гонку на чемпіонаті світу з біатлону в Обергофі (Німеччина).

Як інформує Федерація біатлону України на своїй сторінці в Telegram, причина пропуску Джимою масстарту пов'язана зі станом здоров'я Юлії, передає Укрінформ.
У федерації повідомили, що біатлоністка не відновилася після застуди. З метою уникнення ускладнень зі здоров'ям тренерський штаб вирішив не ставити Джиму на гонку.
Перед пропуском масстарту Юлія Джима також не вийшла на старт у жіночій естафеті, де попередньо планувалася її участь. Замість неї другий етап гонки провела Дар'я Блашко.
Як повідомляв Укрінформ, у заключний день ЧС-2023 в Обергофі Україну у чоловічій гонці з масовим стартом представлятимуть Дмитро Підручний та Антон Дудченко.
Фото: Biathlon.com.ua.