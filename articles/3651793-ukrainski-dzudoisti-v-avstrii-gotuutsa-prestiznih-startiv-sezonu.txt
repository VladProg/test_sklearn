Збірна України із дзюдо готується до сезону у великому міжнародному тренувальному таборі в австрійському містечку Міттерзілль.

Нинішнього року табір зібрав близько 800 спортсменів з понад 40-а країн, серед яких 5 чинних чемпіонів світу та 14 олімпійських чемпіонів, передає Укрінформ.
До Міттерзілля вирушила «основа» нашої команди на чолі з бронзовою медалісткою Токіо-2020 Дар’єю Білодід. Це - перші номери у кожній з вагових категорій.
Упродовж восьми днів підопічні Віталія Дуброви проведуть тренування та велику кількість спарингів, які будуть корисними на шляжу підготовки до вирішальної частини відбору на Олімпійські ігри у Париж-2024.
Перші великі турніри у новому році, на яких виступлять українські дзюдоїсти - Гран-прі у Португалії (27-29 січня) та Grand Slam у Парижі (4-5 лютого).
Фото: facebook.com/olympicua.