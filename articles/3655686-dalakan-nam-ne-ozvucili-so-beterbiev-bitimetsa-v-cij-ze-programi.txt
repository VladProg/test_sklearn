Українець захищатиме титул чемпіона світу за версією WBA.

Український чемпіон WBA в найлегшій вазі Артем Далакян (21-0, 15 КО) відповів розповів, чому його бій відбувається в андеркарті Артура Бетербієва, повідомляє Mixed Zone UA, передає Укрінформ.

«Я їду туди відстоювати свій пояс. Коли нам пропонували програму, то нам не озвучили, що ця людина битиметься в цій же програмі. Навіть не хочу називати його ім'я. Якби ми знали, що буде так, то я і Юрій Юрійович, ми б раніше чи пізніше відбоксували. Я, моя команда, президент клубу, ми всі не будемо пересікатися з цими людьми. Ми не хочемо з ними навіть бачитись. Ми постараємось зробити так, що будемо жити в іншому готелі. Я відстоюю свої інтереси, прапор України, Україну, свій пояс і свою промоутерську компанію», - сказав Далакян.

Як повідомляв Укрінформ, бій Далакян-Хіменеза відбудеться 28 січня на OVO Arena Wembley у Лондоні в рамках шоу промоутерської компанії Френка Воррена Queensbery Promotions.
Фото: instagram.com/artem.dalakyan