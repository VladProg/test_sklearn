Компанія FILM.UA Group запустила діджитал-проєкт з актрисою Ірмою Вітовською про злочини росіян проти культурного надбання України.

Про це повідомляє Державне агентство з питань кіно у Фейсбуці, передає Укрінформ.
“Цей проєкт має на меті докладніше ознайомити зі злочинством московії проти об’єктів нашої культурної спадщини. Кожен епізод циклу розповість про окремий відомий нам випадок варварства”, - йдеться у повідомленні.
Зазначається, що у передачах ітиметься про експонати, вивезені з українських музеїв, зокрема, про картини Архипа Куїнджі, Івана Айвазовського, Миколи Дубовського, Тетяни Яблонської, Миколи Глущенка, Михайла Дерегуса.
Як повідомлялося, після повномасштабного вторгнення російські військові пограбували десятки українських музеїв.