Дві медалі – «золоті».

Збірна України виграла чотири медалі на Гран-прі з кульової стрільби, що проходить у хорватському Осієку, повідомляє прес служба НОК України, передає Укрінформ.

Павло та Юлія Коростильові перемогли у змаганнях змішаних команд у стрільбі з пневматичного пістолета на 10 метрів. «Бронзу» у цьому ж змаганні забрали Олег Омельчук та Поліна Колеснікова.

«Золото» у стрільбі з пневматичної гвинтівки (калібр – 6 мм) здобув Сергій Куліш.

Ще одну «бронзову» медаль «синьо-жовтим» принесла Вікторія Сухорукова у стрільбі на 10 метрів.

Загалом українці здобули вже п’ять нагород в Осієку.
Як повідомляв Укрінформ, Павло Коростильов виграв «срібло» у стрільбі з пневматичного пістолета на 10 м.

Фото: facebook.com/olympicua