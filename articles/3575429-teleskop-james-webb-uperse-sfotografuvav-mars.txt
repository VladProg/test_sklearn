Космічний телескоп James Webb завдяки камері NIRCam у ближньому інфрачервоному діапазоні зробив свої перші світлини Марсу.

Як передає Укрінформ, про це повідомляє Європейське космічне агентство (ESA).
«Космічний телескоп James Webb зробив 5 вересня 2022 року перші світлини та спектри Марса», - заявили в ESA.

Телескоп сфотографував Червону планету, знаходячись на відстані у близько 1,5 мільйона кілометрів від Землі, працюючи у другій точці Лагранжа системи Земля-Сонце.
Перші зображення Марсу показують область східної півкулі планети на двох різних довжинах хвиль або кольорах інфрачервоного світла.
Зазначається, що на світлині, зробленій на довжині хвилі у 2,1 мікрона за допомогою камери NIRCam, можна роздивитися деталі поверхні майже так, як їх видно з орбіти. На цьому зображенні видні кратер Гюйгенса, «темну пляму» вулканічної породи Syrtis Major Planum та більш світлу рівнину Еллада.
При цьому світлина, зроблена на довжині хвилі у 4,3 мікрона, показує теплове випромінювання – світло, яке виділяє планета, коли вона втрачає тепло. Найяскравіша область на планеті – це місце, де Сонце знаходиться зверху, тому що воно зазвичай найтепліше. Яскравість зменшується в напрямку до полярних регіонів, які отримують менше сонячного світла, і менше світла випромінюється з більш прохолодної північної півкулі, яка переживає зиму в цю пору року.
Як повідомляв Укрінформ, у серпні космічний телескоп James Webb зробив декілька нових світлин планети Юпітер.