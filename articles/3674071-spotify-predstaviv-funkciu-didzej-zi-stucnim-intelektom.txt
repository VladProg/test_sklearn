Популярний стримінговий сервіс Spotify презентував нову функцію «Ді-джей», яка використовує штучний інтелект.

Як передає Укрінформ, про це повідомляє USA Today.
Нова функція, яка поки що доступна у бета-версії, міксує добірку пісень, які можуть сподобатися користувачам, на основі даних та «помічника» зі штучним інтелектом, який ще має «приголомшливо реалістичний голос».
У Spotify додають, що «Ді-джей» настільки добре знатиме ваш музичний смак, що зможе вибрати, що зіграти, коли натиснете кнопку «пуск».
Компанія також заявила, що ця нова функція поєднує в собі існуючу технологію персоналізації, генеративний штучний інтелект за допомогою технології OpenAI і голос штучного інтелекту від придбаної платформи Sonantic.
Генеративний штучний інтелект — це тип технології ШІ, що здатна створювати новий контент на основі набору вхідних даних або правил.
Як повідомляв Укрінформ, YouTube Music, один із найпопулярніших стримінгових сервісів музики у світі, запустив нову функцію, що дає змогу користувачам створювати власні радіостанції на платформі.