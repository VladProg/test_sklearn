Укрзалізниця запустила оплату квитків у чат-боті Apple Messages через Apple Pay.

Про це повідомляє пресслужба компанії, передає Укрінформ.
Зазначається, що в офіційному чат-боті Укрзалізниці в Apple Messages стала доступною оплата квитків за допомогою Apple Pay. Крім того, в Apple Messages доступний онлайн-чат зі службою підтримки.
Наразі чат-бот Укрзалізниці налічує понад 264 тисячі зареєстрованих користувачів.
Apple Messages доступний для користувачів та бізнесів в усьому світі на 1,65 млрд пристроїв Apple та інтегрований із додатком «Повідомлення», а також з нативними функціями й сервісами iOS.
Як повідомлялося, Укрзалізниця запустила свій перший чат-бот у Viber та Telegram у січні 2021 року, а наприкінці минулого року чат-бот став доступним у Facebook Messenger та в Apple Messages.