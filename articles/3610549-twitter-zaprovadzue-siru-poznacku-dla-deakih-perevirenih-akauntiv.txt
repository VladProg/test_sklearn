Соціальна мережа Twitter оголосила, що запроваджує "сіру позначку" до деяких відомих акаунтів, щоб вказати, що вони є офіційними.

Про це повідомляє Укрінформ з посиланням на АР.
Як зазначається, поточна система використання так званих синіх галочок для підтвердження автентичності облікового запису скоро зникне для тих, хто не сплачуватиме щомісячну плату за послугу в розмірі $7,99. Також в цей тариф входять деякі бонусні функції - менша кількість реклами та можливість отримати більшу видимість твітів.
Експерти висловили занепокоєння, що надання можливості поставити галочку будь-кому на платній основі може призвести до видачі себе за інших осіб, поширення дезінформації та шахрайства.
Сіра позначка є очевидним компромісом. Але це може призвести до більшої плутанини, оскільки користувачам Twitter, які звикли до синьої галочки як знаку автентичності, тепер доведеться шукати менш очевидну "офіційну" позначку.
Нинішня система верифікації платформи діє з 2009 року і була створена для того, щоб підтвердити, що відомі та публічні акаунти є тими, за кого вони себе видають.
Як повідомляв Укрінформ, 27 жовтня Ілон Маск завершив угоду про купівлю компанії Twitter вартістю 44 млрд дол. Негайно після придбання він розпустив раду директорів, зміцнивши контроль над компанією.