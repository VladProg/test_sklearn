Національна комісія з цінних паперів та фондового ринку (НКЦПФР) розширила список ненадійних інвестиційних проєктів до шести кейсів.

Як передає Укрінформ, про це повідомляє пресслужба Нацкомісії.
"НКЦПФР (Національна комісія з цінних паперів та фондового ринку) додала до списку ненадійних інвестиційних проєктів ще шість кейсів. Вкотре нагадуємо потенційним інвесторам про значні ризики, пов’язані з інвестуванням через осіб, діяльність яких в нашій країні знаходиться поза зоною регулювання та нагляду", - йдеться в повідомленні.
Зазначається, що список було доповнено наступними сумнівними проєктами: AMarkets, AvaTrade, HFM / HF MARKETS, XM, instaforex та ForexAgentReviews.com.



Як повідомлялось, метою захисту прав споживачів фінансових послуг Комісія системно здійснює моніторинг діяльності сумнівних інвестиційних проєктів, метою яких є заволодіння коштами громадян України шляхом надання уявлення щодо інвестування в різні фінансові активи та здійснення діяльності без відповідних дозвільних документів.