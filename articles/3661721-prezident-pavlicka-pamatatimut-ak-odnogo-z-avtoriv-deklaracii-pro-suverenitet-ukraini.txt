Люди пам‘ятатимуть Дмитра Павличка як одного з авторів Декларації про державний суверенітет України та організаторів українського національного руху, а також, як видатного поета.

Про це Президент України Володимир Зеленський зазначив у Телеграмі, повідомляє Укрінформ.
"Червоне – то любов, а чорне – то журба...

Пішов із життя український поет, громадський і державний діяч, Герой України Дмитро Павличко. Його пам’ятатимуть як одного з авторів Декларації про державний суверенітет України й організаторів українського національного руху. І звісно, як видатного поета. Вічна пам’ять!", – зазначив глава Української держави.



Як повідомлялося, на 94-му році життя помер відомий український поет, громадський і політичний діяч, колишній народний депутат і дипломат, Герой України Дмитро Павличко.