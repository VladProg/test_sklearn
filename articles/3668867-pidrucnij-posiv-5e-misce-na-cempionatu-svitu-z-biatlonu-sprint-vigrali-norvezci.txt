На 56-му чемпіонаті світу з біатлону в Обергофі (Німеччина) розіграли третій комплект медалей.

Чоловічу спринтерську гонку на 10 км виграв норвежець Йоганнес-Тінгнес Бьо, який подолав дистанцію з одним колом штрафу на двох вогневих рубежах за 23 хвилини 21,7 секунди, передає Укрінформ.
«Срібло» та «бронзу» здобули співвітчизники лідера світового сезону Тар'єй Бьо та Стурла Легрейд з відставанням від переможця 14,8 та 39,9 секунди відповідно.
Четвертий час показав також представник Норвегії Йоганнес Дале (+43,5 секунди).
Кращим серед українців став Дмитро Підручний, у якого п'ята позиція (+53,4 секунди), який на 6,4 секунди випередив іншого норвежця Велте Крістіансена.
Антон Дудченко посів 21-е місце (+1,53,7), Богдан Цимбал - 29-е (+2.08,4), Артем Прима - 44-е (+2.37,1).
Загалом на старт вийшли 112 біатлоністів.
12 лютого пройдуть гонки переслідування.
Нагадаємо, що 2019 року у шведському Естерсунді Підручний став чемпіоном світу саме у гонці переслідування.
14 лютого в Обергофі відбудеться чоловіча індивідуальна гонка на 20 км, 15 лютого - жіночий персьют на 15 км.
ЧС-2023 з біатлону триватиме до 19 лютого.
На фото: Дмитро Підручний (AP).