Команда бореться за виживання в АПЛ.

Український захисник «Евертона» Віталій Миколенко переконаний, що команда з новим тренером Шоном Дайчем прогресуватиме і залишить небезпечну зону, повідомив Миколенко в інтерв’ю прес службі клубу, передає Укрінформ.
«Мені дуже подобається в «Евертоні», як може не подобатися тут? Я радий, що представляю такий клуб. Щодо команди, то у нас зараз свіжий старт з новим тренером Шоном Дайчем. Відчуваю, що з ним зможу прогресувати. У таблиці «Евертон» не на своєму місці. Ми не там, де маємо або заслуговуємо перебувати. Боротимемося, щоб піднятися вище», — сказав Миколенко.
Ліверпульська команда з 21 очком займає 16-е місце у таблиці АПЛ.
Як повідомляв Укрінформ, у 24-му турі АПЛ команда Миколенка обіграла «Лідс».
Фото: Getty Image