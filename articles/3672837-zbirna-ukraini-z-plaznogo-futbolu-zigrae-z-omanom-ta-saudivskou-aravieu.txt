Чоловіча збірна України з пляжного футболу на запрошення Футбольної асоціації Оману відвідає цю країну й проведе там три контрольні поєдинки.


Суперниками українців стануть збірні Оману та Саудівської Аравії, передає Укрінформ.
Матчі з оманцями пройдуть 28 лютого та 1 березня. Поєдинок з аравійцями запланований на 2 березня.
Склад збірної України:
воротарі - Андрій Неруш («Гріффін»), Денис Сабатюк («Альтернатива»), Олександр Пославський («ВІТ»);
польові гравці - Юрій Щериця, Олег Будзько, Іван Глуцький, Максим Войток, Олександр Корнейчук (усі - «ВІТ»), Ігор Левченко, Андрій Пашко (обидва - «Альтернатива»), Андрій Борсук, Олег Зборовський (обидва - «Артур М'юзік»), Олег Щитник (NC Beachsoccer).
Зазначимо, що збірна Оману з пляжного футболу посідає 19-у сходинку у світовому рейтингу, Саудівська Аравія - 31-у, а наша команда перебуває на на 13-й позиції.
Фото: uaf.ua.