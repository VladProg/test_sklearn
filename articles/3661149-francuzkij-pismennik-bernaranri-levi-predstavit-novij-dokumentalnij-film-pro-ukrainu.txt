Французький письменник Бернар-Анрі Леві представить новий документальний фільм про Україну

Як передає Укрінформ, про це міністр культури та інформаційної політики України Олександр Ткаченко повідомляє у Телеграмі.


"Бернар-Анрі Леві — друг України та вболівальник за нашу перемогу, французький філософ, письменник, драматург, політичний журналіст. "Путін сильний лише нашими слабкостями" - він казав ще під час нашої Революції Гідності", - написав Ткаченко.
Фільми Леві, переважно документальні, про складні події та процеси - світові та особистісні.
"Не виключення і фільми про Україну. До річниці повномасштабного вторгнення він приїде до нас, щоб презентувати його новий фільм "Слава Україні", - зазначив Ткаченко.
Як повідомляв Укрінформ, документальний фільм українського воєнного кореспондента Мстислава Чернова "20 днів у Маріуполі" про перші тижні російського вторгнення, здобув приз глядацьких симпатій на фестивалі незалежного кіно Sundance у США.