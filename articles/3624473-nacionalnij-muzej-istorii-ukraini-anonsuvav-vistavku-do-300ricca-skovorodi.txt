Напередодні дня народження українського філософа, 2 грудня у НМІУ відкриється виставка "Світи Григорія Сковороди".

Про це йдеться у релізі, який музей передав Укрінформу.
"Відвідувачі зможуть ознайомитися з оригіналами та копіями праць Сковороди, документів про нього, артефактами доби і пізнішими, навіяними життям і творчістю філософа живописними й скульптурними творами, нумізматичними пам’ятками", - зазначає НМІУ.
Водночас повідомляється, що буде представлено як зразки творчості мислителя, так і праці, у яких надбання філософа осмислюють нащадки.
Заразом у день народження Скоровороди, 3 грудня, о 14:00 з нагоди святкування 300-ї річниці з дня народження мислителя у музеї заплановано круглий стіл "Маловідомий та незнаний Сковорода" за участю науковців-гуманітаріїв різних інституцій.
Повідомляється, що партнерами виставки стали бібліотека ім. В. І. Вернадського, Національний художній музей, Центральний державний історичний архів України, Інститут літератури ім. Т. Шевченка НАНУ та Український інститут національної пам’яті. Водночас свої твори на виставку надали також Сергій Луцак і реконструктор одягу Сергій Шаменков.
12 жовтня Кабінет Міністрів підтримав рішення про святкування 300-річчя з дня народження Григорія Сковороди, українського філософа, просвітителя-гуманіста, поета й педагога на державному рівні, попри війну.