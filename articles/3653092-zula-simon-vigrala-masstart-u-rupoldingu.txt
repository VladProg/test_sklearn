Українська біатлоністка Юлія Джима фінішувала 21-ю.

Французька біатлоністка Жюлья Сімон виграла мас-старт на п’ятому етапі Кубка світу у німецькому Рупольдингу, передає Укрінформ.

Француженка на фініші випередила Лізу Віттоцці з Італії та співвітчизницю Анаїс Шевальє-Буше. Сімон допустила на вогневих рубежах три промахи, але компенсувала їх високою швидкістю.
Українка Юлія Джима фінішувала 21-ю. Юлія двічі схибила на вогневих рубежах. Українка зрештою програла переможниці трохи більше двох хвилин.
Наступний етап Кубка світу проходитиме в італійському Антхольці. Відкриє програму жіночий спринт 19 січня.
Як повідомляв Укрінформ, чоловічий мас-старт виграв норвежець Йоганнес Бьо, а ще двоє його співвітчизників розташувалися на подіумі. Українські біатлоністи у гонці участі не брали.
Фото: Getty Image