Група міжнародних вчених створили новий металокерамічний матеріал, що відрізняється легкістю, високою міцністю та високим демпфуванням.

Як передає Укрінформ, про це повідомляє Сіньхуа.
В Інституті дослідження металів Академії наук Китаю (АНК) заявили, що завдяки своїм властивостям новий матеріал знайде застосування в космонавтиці і точному приладобудуванні.
У розробці взяли участь науковці з АНК, Китайського науково-технологічного університету, Каліфорнійського університету у Берклі та Шанхайського технологічного університету.
Зазначається, що щільність нового матеріалу дорівнює густині алюмінієвого сплаву.
В умовах кімнатної температури межі міцності нового металокерамічного матеріалу при стисканні та згинанні перевищують 1 ГПа, а при температурі 200 градусів за Цельсієм наближаються до 700 МПа.
За цими показниками він помітно перевершує інші композиційні матеріали на основі магнію та кераміки.
Як повідомляв Укрінформ, американські вчені з наукового комплексу National Ignition Facility Національної лабораторії Livermore National Laboratory при Міністерстві енергетики США в Ліверморі, штат Каліфорнія, вперше успішно провели реакцію ядерного синтезу, що призвело до чистого приросту енергії.