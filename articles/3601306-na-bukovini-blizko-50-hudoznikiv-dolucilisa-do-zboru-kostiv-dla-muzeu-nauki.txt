На Буковині майже 50 художників надали свої твори для благодійної акції, щоб зібрати кошти для відкриття Музею науки.

Про це у Фейсбуці повідомила Чернівецька обласна рада, передає Укрінформ.
«Буковинські митці допомогли зібрати кошти для відкриття Музею науки в Чернівцях. Майже 50 художників відгукнулися на ініціативу обласної ради й надали свої твори для благодійної акції», - йдеться у повідомленні.

Зазначається, що інтерактивний Музей науки планують відкрити у Чернівцях.
Відомо, що Музей науки у Чернівцях отримав тимчасове місце прописки у ТРЦ «Панорама». Наразі тут зібрані понад 50 експонатів на площі близько 800 м². У музеї запевняють, що мета закладу – довести дітям, що наука цікава, а концепція – можна торкатись до всіх експонатів, які пов’язані з фізикою, хімією, біологією та анатомією. Наприклад, тут можна буде розібрати серце, розкласти на шматки мозок чи подивитися, як відбувається вихор. Для дітей вхід у Музей науки буде безкоштовним.
Фото: Чернівецька обласна рада