На міжнародному пісенному конкурсі Євробачення-2023 Україну представлятиме гурт TVORCHI, набравши 19 балів.

Переможця було визначено під час фіналу Національного відбору, повідомляє кореспондент Укрінформу.
Гурт TVORCHI отримали від журі 9 балів, від глядачів – 10. Із загальною кількістю 19 балів колектив здобув перемогу у Національному відборі на пісенний конкурс Євробачення-2023.


За перемогу змагалися 10 конкурсантів: Moisei, OY Sound System, DEMCHUK, Jerry Heil, FIINKA, KRUTЬ, Tember Blanche, Angelina, 2TONE, TVORCHI.






Нацвідбір Євробачення-2023 / Фото: Геннадій Мінченко, Укрінформ













































































































Представника від України на Євробачення-2023 глядачі обирали у застосунку "Дія". Цьогоріч пісенне шоу проходило в укритті.

До складу журі цього разу увійшли лідер гурту “Антитіла”, доброволець Сил територіальної оборони Збройних сил України Тарас Тополя, переможниця Євробачення-2016, володарка “Нагороди за визначне лідерство артиста” Атлантичної ради США Джамала та солістка рок-гурту The HARDKISS Юлія Саніна.
Ведучими Нацвідбору була солістка Go_A Катерина Павленко, співачка Злата Оґнєвіч та коментатор Євробачення Тімур Мірошниченко.

67-й пісенний конкурс Євробачення відбудеться у Ліверпулі у травні 2023 року. Півфінали конкурсу відбудуться 9 та 11 травня, а фінал – 13 травня. У конкурсі візьмуть участь 37 країн.