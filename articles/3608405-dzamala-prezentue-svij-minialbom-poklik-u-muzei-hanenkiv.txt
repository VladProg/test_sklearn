Українська співачка Джамала 5 листопада презентує свій новий мініальбом «Поклик» у Києві в музеї Ханенків.

Про це співачка повідомила в ефірі загальнонаціонального марафону, передає Укрінформ.
"Особливість презентації є в тому, що вона відбувається в унікальному музеї Ханенків. Під час повномасштабної війни. Де ми разам з аудиторією, яка прийде сьогодні на концерт, і аудиторією, яка буде потім дивитися цей концерт... Ми всі збираємо на 57-му бригаду під Херсоном, і ми всі таким чином продовжуємо боротися кожного дня, тому унікальність цієї презентації вже в тому, що це відбувається зараз, тут. Мені дуже важливо було заспівати вперше мініальбом "Поклик", який вийшов тиждень тому, саме тут, в серці Києва", - сказала Джамала.
Вона зазначила, що гроші від концерту підуть на зброю для української армії.
Також, за її словами, наступні концерти відбудуться у Варшаві та Кракові, а потім і в інших містах країн світу. Українська співачка зауважила, що гроші від цих концертів також частково підуть на потреби Збройних сил України.
До альбому входять чотири пісні.
Як повідомлялося, у Києві у Скарбниці Національного музею історії України представили культурне надбання кримських татар.