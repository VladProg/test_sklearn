Група китайських і британських учених виявила, що матеріал з відновленого оксиду графену має високу здатність отримувати слідову кількість золота з електронних відходів.

Як передає Укрінформ, про це повідомляє Сіньхуа.
Відомий провідник електрики, золото широко використовується в електронних виробах, тому вилучення золота з електронних відходів має велике значення. Однак, як і раніше, складно досягти високої екстракційної здатності і точної селективності, якщо незначна кількість золота змішується з іншими металевими елементами.
Група вчених з Університету Цінхуа, Шеньчженьського інституту передових технологій при Академії наук Китаю, Інституту дослідження металів при Академії наук Китаю та Манчестерського університету виявила, що матеріал із відновленого оксиду графену має високу здатність вилучати слідову кількість золота з електронних відходів.
Згідно з дослідженням, цей графеновий матеріал може точно вилучати золото з електронних відходів, не адсорбуючи при цьому інші металеві елементи і не вимагаючи використання інших матеріалів, як і додаткової енергії.
Вчені також розробили метод адсорбції золота на основі графенових плівок, який підходить для великомасштабного виробництва та дозволяє ефективно і безперервно отримувати ресурси золота з електронних відходів.
Метод передбачає використання комерційного оксиду графену, вартість якого занизька. Таким чином, було запропоновано нове рішення для сталого розвитку ресурсів золота та переробки електронних відходів.
Як повідомляв Укрінформ, дослідники з Інституту метану при Міністерстві сільського господарства та сільських справ КНР виявили одноклітинні мікроорганізми, які одержують енергію за рахунок окислення воскоподібних вуглеводнів.