Державна служба України з надзвичайних ситуацій запустила разом із партнерами онлайн-курс про мінну безпеку під назвою “Дивись під ноги! Дивись, куди йдеш!”.

Про це у Телеграмі поінформувала пресслужба ДСНС, передає Укрінформ.
“Разом із партнерами “Фонд Східна Європа” запустили онлайн-курс про мінну безпеку “Дивись під ноги! Дивись, куди йдеш!”. Ведучим курсу став лідер українського музичного гурту ТНМК, а нині військовий добровольчого батальйону “Реванш” Олег Фагот Михайлюта”, - йдеться у повідомленні.
Зазначається, що цей онлайн-курс був розроблений у межах програм “Дивись під ноги!” та “Спільнодія”, які реалізує Фонд Східна Європа спільно з ДСНС коштом ЄвроСоюзу та DanChurchAid.
Як повідомлялося, 30 вересня 2022 року співробітники ДСНС передали педагогам шкіл посібники під назвою “Як розповідати школярам про мінну безпеку” і набори “Вибухонебезпечні та підозрілі предмети”.