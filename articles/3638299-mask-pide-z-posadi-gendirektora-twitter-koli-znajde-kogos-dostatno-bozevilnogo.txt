Глава Twitter Ілон Маск назвав умову, після виконання якої він залишить керівну посаду в компанії.

Як передає Укрінформ, про це він повідомив на своїй сторінці у цій соцмережі.
"Я піду у відставку з посади генерального директора, як тільки знайду когось достатньо божевільного, щоб прийняти цю роботу!" – написав Маск.
Він додав, що після цього просто керуватиме командами програмного забезпечення та серверів.
Як повідомляв Укрінформ, учора американські ЗМІ повідомили, що новий власник і нинішній гендиректор Twitter Ілон Маск шукає нового гендиректора для компанії.
Кілька днів тому Маск провів опитування у Twitter, в якому більшість голосувальників висловились за те, щоб він залишив свою посаду в компанії. Ще під час голосування він сказав, що буде поважати результати цього опитування.
Фото:Britta Pedersen-Pool/Getty Images