Американське космічне агентство NASA разом із компанією Redwire та Військово-медичним університетом (штат Меріленд) відправить на Міжнародну космічну станцію 3D-біопринтер, аби надрукувати меніск колінного суглоба.

Як передає Укрінформ, про це повідомляє Engadget.

Зазначається, що надрукований меніск доправлять на Землю для подальших досліджень.
У майбутньому це може допомогти у лікуванні пошкоджень меніска.
У Redwire заявили, що 3D-біодрук цілих органів у космосі є довгостроковою метою.
Принтер буде відправлений на МКС на борту ракети-носія, що стартує 6 листопада з космодрому NASA на острові Валлопс, штат Вірджинія.
Це не перший космічний 3D-принтер для NASA. Торік американські космічне агентство доставило на МКС принтер від Redwire, щоб продемонструвати друк місячного ґрунту. Вважається, що ця технологія може допомогти колоністам Місяця створити середовище для проживання, не доставляючи з Землі велику кількість запасів.
Як повідомляв Укрінформ, Національне управління США з аеронавтики та дослідження космічного просторузаявило про відновлення виходів астронавтів у відкритий космос із Міжнародної космічної станції.


Фото: NASA