Чинний контракт Матвієнка розрахований до літа 2025-го.

«Шахтар» відхилив другу пропозицію «Брайтона» щодо трансферу центрального захисника Миколи Матвієнка, повідомляє Sky Sports, передає Укрінформ.
Сума запиту становила 16 мільйонів євро гарантованими виплатами та ще 4 мільйони у вигляді бонусів, а гірники хочуть отримати 30 мільйонів.
Джерело додає, що англійський клуб наразі роздумує над новою пропозицією, яка може стати вже третьою за останній тиждень.


Як повідомляв Укрінформ, перший офіційний матч 2023 року «Шахтар» проведе 16 лютого в рамках зустрічі плей-оф Ліги Європи з «Ренном».
Фото: Getty Image