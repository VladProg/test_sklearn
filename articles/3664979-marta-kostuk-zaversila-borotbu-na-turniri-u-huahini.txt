Українка не змогла пробитися до півфіналу.

Українська тенісистка Марта Костюк (№60 WTA) завершила виступи на турнірі WTA 250 у Хуахіні, передає Укрінформ.

Вона зазнала поразки у двох сетах від Б'янки Андреєску з Канади (№42 WTA) у зустрічі 1/4 фіналу - 6:0, 7:6 (7:3).
У другому сеті Костюк поступалася з рахунком 5:1, після чого виграла п'ять геймів поспіль, відігравши при цьому три матчболи суперниці на своїй подачі в дев'ятому геймі. Андреєску перевела гру на тай-брейк, у якому українка вела 2-0, але потім програла сім із наступних восьми розіграшів.
Як повідомляв Укрінформ, у півфіналі турніру в Хуахіні Андреєску зіграє із Лесею Цуренко, яка у чвертьфіналі впевнено здолала Татьяну Марію з Німеччини.

Фото: btu.org.ua