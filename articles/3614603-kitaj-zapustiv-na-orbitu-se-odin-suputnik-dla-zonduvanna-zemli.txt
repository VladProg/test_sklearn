Влада Китаю успішно запустила в космос новий супутник дистанційного зондування сімейства "Яогань-34".

Як передає Укрінформ, про це повідомляє Сіньхуа.
Супутник "Яогань-34 03" був запущений за допомогою ракети-носія "Чанчжен-4В" із космодрому Цзюцюань на північному заході Китаю о 09:38 за пекінським часом у вівторок.
Він успішно вийшов на задану орбіту.


Цей супутник дистанційного зондування використовуватиметься для дослідження земельних ресурсів, міського планування, оцінки врожайності сільськогосподарських культур, а також для запобігання стихійним лихам та пом'якшенню їх наслідків.

Зазначається, що для ракет-носіїв серії "Чанчжен" цей запуск став 450-м.
Як повідомляв Укрінформ, супутник CAPSTONE вийшов на навколомісячну орбіту, яку Національне управління з аеронавтики та дослідження космічного простору (NASA) планує використати для майбутньої космічної станції Gateway.
Фото: Wang Jiangbo/Xinhua