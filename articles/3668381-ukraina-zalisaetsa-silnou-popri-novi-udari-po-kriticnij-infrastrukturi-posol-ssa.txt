Посол США в Україні Бріджит Брінк заявила, що Україна залишається сильною попри нові удари по критичній інфраструктурі.

Про це Брінк написала у Твіттері, передає Укрінформ.
«Україна залишається сильною, незважаючи на нові удари по критичній інфраструктурі. Світло завжди буде переважати над темрявою, і, як президент США сказав американському народу у вівторок: «Америка єдина у підтримці вашої країни. Ми будемо з вами стільки, скільки потрібно», - йдеться у дописі.
Як повідомлялося, росія з ночі атакувала Україну ракетами і безпілотниками. Внаслідок 14-ї масованої ракетної атаки є влучання в об’єкти енергетичної інфраструктури - на сході, півдні та заході.
Наразі по всій країні знову оголошено повітряну тривогу.