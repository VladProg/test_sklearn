Президент України Володимир Зеленський під час перебування у Брюсселі зустрівся із королем Бельгії Філіпом I.

Як передає Укрінформ, про це йдеться на сторінці королівського палацу Бельгії у Твіттері.
“Його Високоповажність президент України Володимир Зеленський отримав аудієнцію”, - заявили у королівському палаці.
Зазначається, що під час зустрічі Володимира Зеленського та короля Філіпа I був також присутній прем’єр-міністр Бельгії Александер де Кроо.
Як повідомлялося, Президент Володимир Зеленський у четвер перебуває з візитом у Брюсселі.
Напередодні, 8 лютого, глава Української держави відвідав Велику Британію, де зустрівся з королем Чарльзом III і прем’єр-міністром Ріші Сунаком, а також з українськими військовослужбовцями, які проходять там навчання.
Увечері Зеленський прибув до Парижа, де зустрівся з президентом Франції Еммануелем Макроном та федеральним канцлером Німеччини Олафом Шольцом.

Фото: Belgian Royal Palace