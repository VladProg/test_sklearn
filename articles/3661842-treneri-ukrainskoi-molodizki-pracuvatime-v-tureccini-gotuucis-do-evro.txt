Наставники молодіжної збірної України з футболу, яка влітку року гратиме у фінальному турнірі чемпіонату Європи і боротиметься за путівку на Олімпійські ігри, скористаються тим фактом, що під час зимового антракту клуби УПЛ готуватимуться в Туреччині, запланували свої вояжі на узбережжя Середземного моря.

Один із асистентів головного тненера Руслана Ротаня, Василь Кардаш, вже прибув до Анталії.2 лютого має прилетіти Віталій Рева, 6-го числа — Олександр Мелащенко, передає Укрінформ. Враховуючи кількість українських клубів і спарингів, що відбудуться упродовж останнього місяця зими, роботи для фахівців з точки зору перегляду кандидатів не бракуватиме.
Зазначимо, що і сам головний тренер молодіжної збірної Руслан Ротань, який за сумісництвом очолює футбольний клуб «Олександрія» і проводитиме з нею збори в Белеку та Сіде, також триматиме руку на пульсі.
Нагадаємо, що молодіжна збірної України, готуючись до Євро-2023 (U21), у березні проведе навчально-тренувальний збір, під час якого зіграє два контрольних матчі - 24-го з Данією у Туреччині та 27-го - в гостях з Італією.
На Євро, що проходитиме в період із 21 червня до 8 липня в Грузії та Румунії, братимуть участь 16 команд. За підсумками жеребкування, яке відбулося 18 жовтня минулого року в Бухаресті, «синьо-жовті» потрапили до групи В, де зустрінуться з Румунією, Іспанією та Хорватією.
Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Фото: uaf.ua.