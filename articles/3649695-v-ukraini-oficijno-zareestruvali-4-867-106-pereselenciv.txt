В Україні офіційно зареєстровано 4 867 106 ВПО, а за міжнародними оцінками кількість внутрішніх переселенців перевищує 7 мільйонів громадян.

Про це повідомляє Укрінформ із посилання на звіт команди Міністерства з питань реінтеграції за минулий рік, опублікований на сайті відомства.
«На сьогодні в Україні офіційно зареєстровано 4 867 106 ВПО, а за міжнародними оцінками кількість внутрішніх переселенців перевищує 7 мільйонів громадян. Ще понад 4 мільйони осіб зареєструвалися для отримання тимчасового захисту у Європі», - йдеться у повідомленні.
У зв’язку з викликами, спричиненими повномасштабною агресією рф проти України, команда Мінреінтеграції ініціювала перегляд затвердженої Стратегії інтеграції внутрішньо переміщених осіб і впровадження середньострокових рішень щодо внутрішнього переміщення до 2024 року. В межах Проєкту Ради Європи «Внутрішнє переміщення в Україні: розробка сталих рішень. Фаза ІІ» з вересня по грудень відомство підготувало проєкт оновленої Стратегії державної політики щодо внутрішнього переміщення до 2024 року.
Серед пріоритетів на 2023 рік Мінреінтеграції передбачило «збільшити вдвічі загальну суму міжнародної допомоги для внутрішньо переміщених осіб у вигляді грошових виплат ВПО (в тому числі шляхом зменшення витрат міжнародних донорів на менш ефективні форми допомоги внутрішнім переселенцям)».
За даними відомства, у 2022 році сума грошової допомоги для ВПО становила 735 млн доларів США, у 2023 році планується залучити 1,5 млрд доларів США.
Повідомляється, що торік у межах роботи Координаційного штабу з питань деокупованих територій залучено фінансову підтримку від міжнародних організацій та налагоджено процес виплат для населення Харківщини, Херсонщини та Донеччини. Зокрема, 65 845 осіб отримали фінансову допомогу на загальну суму 79 014 000 гривень від Товариства Червоного Хреста України та Міжнародного комітету Червоного Хреста. Водночас 12 393 особи отримали допомогу на загальну суму 27 264 600 гривень за підтримки Міжнародної організації з міграції.
У зв’язку з викликами, спричиненими повномасштабною агресією рф проти України, команда Мінреінтеграції ініціювала перегляд затвердженої Стратегії інтеграції внутрішньо переміщених осіб і впровадження середньострокових рішень щодо внутрішнього переміщення до 2024 року. В межах Проєкту Ради Європи «Внутрішнє переміщення в Україні: розробка сталих рішень. Фаза ІІ» з вересня по грудень відомство підготувало проєкт оновленої Стратегії державної політики щодо внутрішнього переміщення до 2024 року.
Як повідомлялося, внутрішні переселенці можуть оформити субсидію на оплату житлово-комунальних послуг за фактичним місцем проживання. При цьому укладання договору наймання (оренди) житла не вимагається, а склад домогосподарства зазначається заявником у декларації.