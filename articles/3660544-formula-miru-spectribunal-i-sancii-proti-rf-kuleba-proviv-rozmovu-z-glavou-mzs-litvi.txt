Міністри закордонних справ України Дмитро Кулеба і Литви Габріелюс Ландсбергіс узгодили наступні спільні кроки обох країн стосовно української формули миру, спецтрибуналу щодо злочину агресії проти України і десятого пакету санкцій ЄС.

Про це глава української дипломатії повідомив у Твіттері, передає Укрінформ.
«Я розмовляв з Габріелюсом Ландсбергісом, щоб узгодити спільні наступні кроки України та Литви стосовно Формули миру, Спеціального трибуналу щодо злочину агресії проти України, 10-го пакету санкцій ЄС, а також нашої співпраці в рамках ОБСЄ та інших міжнародних організаціях», - написав Кулеба.
Як повідомлялося, Президент Литви Гітанас Науседа на Всесвітньому економічному форумі в Давосі висловив переконання, що Україна переможе у розв’язаній росією війні, але для цього потрібно збільшити військову підтримку українських захисників.