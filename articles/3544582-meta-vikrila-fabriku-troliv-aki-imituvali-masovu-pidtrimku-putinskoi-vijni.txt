Компанія Meta, що володіє соцмережами «Фейсбук» та «Інстаграм», оголосила про заборону російської фабрики тролів Cyber Front Z, яка мала на меті показати масовість прихильників путінської війни в Україні через канал Telegram.

Як передає Укрінформ, про це йдеться у щоквартальному звіті компанії про загрози.
Група Cyber Front Z, що проявилася після російського вторгнення в Україну, «була незграбною і значною мірою неефективною», - зазначили в Meta.
У звіті компанії діяльність групи описано як «жалюгідну спробу… створити враження масової онлайн-підтримки вторгнення росії шляхом використання фальшивих акаунтів для розміщення проросійських коментарів до контенту впливових осіб і ЗМІ».
У Meta виявили діяльність групи на своїй платформі у березні після того, як російські ЗМІ викрили, що вона почала вербувати новобранців у Інтернеті.
Компанія почала розслідування й виявила акаунти Cyber Front Z в Інтсаграмі й посилання на людей, що пов'язані з «Агентством Інтернет-досліджень» - російською структурою, яка поширює фальшиві акаунти в соціальних мережах і має стосунок до путінського олігарха євгена пригожина.
Твуож було виявлено спроби заспамити пости в соцмережах Instagram, Facebook, TikTok, Twitter, YouTube, LinkedIn, «ВКонтакте» й «Однокласники». Мішенями ставали політики, журналісти, актори та комерційні бренди з усього світу, які публічно засуджували російське вторгнення й підтримували Україну.
Вивчивши активність підозрілих коментаторів, у Meta дійшли висновку, що вони працювали сім днів на тиждень «з невеликою перервою на обід». В «окремих випадках» один і той самий аккаунт публікував і проросійські, і проукраїнські коментарі з різницею в кілька хвилин. Дослідники припустили, що це може відображати спробу підірвати діяльність фабрики тролів зсередини.
У звіті зазначається, що група діла неефективно, очевидно, імітуючи діяльність, щоб переконати своїх спонсорів або роботодавців.
Загалом, за словами представників Meta, видалено 45 акаунтів у Фейсбуці та 1037 в Інстаграмі, пов'язаних з Cyber Front Z.
За повідомленням Cyberscoop, група тролів Cyber Front Z досі активна в Телеграмі і станом на 4 серпня має 110 692 передплатників.
Серед численних повідомлень за четвер була розміщена замітка, яка вихваляє доповідь Amnesty International із критикою воєнну тактику ЗСУ, а також «меми від міністерства оборони рф для поширення».