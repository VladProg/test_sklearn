Президент Європейської ради Шарль Мішель прямує до української столиці, де планує зустрітися з керівництвом держави.

Про це він повідомив у Твіттері, передає Укрінформ.
«Я прямую до Києва і сьогодні зустрінуся з Президентом Володимиром Зеленським, Прем’єром-міністром і депутатами парламенту», - написав Мішель.
За його словами, Україна продовжує боротьбу за свій суверенітет і незалежність, і це боротьба також за спільні європейські цінності, за мир і безпеку у Європі.
«Вони (українці — ред.) потребують і заслуговують нашої підтримки», - наголосив він.


On my way to #Kyiv.

Ukrainians are fighting for their land, for the future of their children.
But they are also fighting for our common European values of peace and prosperity.

They need and deserve our support. pic.twitter.com/ewLY4E9udX
— Charles Michel (@CharlesMichel) January 19, 2023

Як повідомляв Укрінформ, президент Євроради у Страсбурзі закликав надати Україні танки.
Від початку російського вторгнення в Україну у лютому 2022 року ЄС почав надавати Україні політичну, економічну, фінансову, гуманітарну та військову допомогу. Зокрема, протягом минулого року ЄС виділив Україні допомогу в обсязі 19 млрд євро. 17 січня Єврокомісія перерахувала перші 3 млрд євро із загального пакету макрофінансової допомоги Україні на 2023 рік в обсязі 18 млрд євро.