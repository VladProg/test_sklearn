Перший фінал українки за чотири роки.

Українська тенісистка Леся Цуренко пробилася до фіналу турніру WTA 250, який проходить у Хуахіні (Таїланд), передає Укрінформ.
У півфіналі українка пройшла представницю Канади Б’янку Андрєєску – 7:5, 4:0.
Перший сет завершився перемогою Цуренко – 7:5. У другій партії за рахунку 4:0 на користь українки, Андрєєску знялася з матчу через травму плеча.
У фіналі Цуренко зіграє з тенісисткою з Китаю – Лінь Чжу. Зустріч відбудеться завтра, 5 лютого.
Леся проведе шостий фінал на рівні WTA та боротиметься за п’ятий титул у кар’єрі.
Як повідомляв Укрінформ, востаннє Цуренко грала на цій стадії на початку 2019 року у Брісбені.
Фото: btu.org.ua