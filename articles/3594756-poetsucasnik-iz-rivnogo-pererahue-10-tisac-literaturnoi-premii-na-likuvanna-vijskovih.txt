Рівненський поет Андрій Пермяков передасть 10 тисяч гривень літературної премії на лікування військових.

Як передає Укрінформ, про це у Фейсбуці повідомляє Рівненська ОВА.
«Поет-сучасник з Рівного Андрій Пермяков став переможцем обласної літературної премії імені Світочів. Її розмір - 10 тисяч гривень. Ці кошти митець передасть на лікування військових», - йдеться у повідомленні.

Зазначається, що обласна літературна премія імені Світочів присвоюється за плідну творчу і культурно-просвітницьку діяльність щорічно. Переможцем конкурсу Андрій Пермяков став завдяки книзі «Віршотеллер», де зібрані оригінальні поезії та переспіви українською відомих хітів із авторськими дотепними коментарями.
Андрій Пермяков – рівненський поет, перекладач, театральний діяч, естрадний виконавець. Крім цього, він волонтер. Його літературні заходи - благодійні, а зібрані кошти він передає на потреби ЗСУ.