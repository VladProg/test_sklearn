Чемпіонат світу-2023 пройде у німецькому Обергофі з 8 по 19 лютого.

Стала відома остаточна заявка збірної України на майбутній чемпіонат світу-2023 з біатлону, повідомляє прес служба Федерації біатлону України, передає Укрінформ.
Останні місця у чоловічій та жіночій командах посіли Артем Тищенко та Дар’я Блашко. Відповідно, пропустять ЧС-2023 Руслан Ткаленко, Тарас Лесюк та Олександра Меркушина.
Таким чином, повна заявка чоловічої збірної складається з Дмитра Підручного, який відновився після операції на коліні, Артема Прими, Антона Дудченка, Богдана Цимбала, Дениса Насика та Артема Тищенка.
Жіноча збірна України на ЧС буде представлена Оленою Білосюк, Юлією Джимою, Анастасією Меркушиною, Анною Кривонос, Любов’ю Кип’яченковою та Дар’єю Блашко.
Як повідомляв Укрінформ, чемпіонат світу-2023 пройде у німецькому Обергофі з 8 по 19 лютого. Відкриє змагання змішана естафета, завершиться івент двома мас-стартами.
Фото: Getty Image