На Землю повернувся космічний корабель нового покоління NASA після 26-денного польоту на орбіті Місяця.

Про це повідомляє Укрінформ з посиланням на ВВС.
Капсула Orion впала в Тихому океані після входження в атмосферу Землі та спуску на парашутах.

Це був випробувальний політ – без людей на борту. Пілотовані місії за участю Orion з висадкою людей на Місяці, відповідно до проєкту «Артеміда», розпочнуться у 2025 або 2026 році.
Зазначається, що нижня частина Orion містить нову теплозахисну конструкцію, і NASA мало переконатися, що вона ефективна, перш ніж запустить на Місяць астронавтів.
Фото: NASA