В рамках ініціативи «Шахтаря» - European Football Powers Up Ukraine.

«Бенфіка» та благодійний фонд Fundacao Benfica передали Україні 30 генераторів у рамках проекту донецького «Шахтаря» та The European Football for Development Network – European Football Powers Up Ukraine, повідомляє прес служба «гірників», передає Укрінформ.
Генератори були доставлені в Україну завдяки підтримці фонду польської «Легії» та найближчим часом будуть передані до різних регіонів України.

«Шахтар» та EFDN запустили проект European Football Powers Up Ukraine у листопаді. За перший тиждень донецький клуб зібрав понад 100 генераторів для українців.
До збору приєдналися кілька клубів Європи — «Легія» (Польща), «Вердер» (Німеччина), «Бенфіка» (Португалія), «Реал» (Іспанія), «Фейєнорд» (Нідерланди), та два шотландські клуби «Селтік» та «Рейнджерс».
Як повідомляв Укрінформ, у січні «Шахтар» відправив 20 генераторів до Херсона та 10 генераторів для містечка переселенців «Фундації друзів України» у Львові.

Фото: shakhtar.com