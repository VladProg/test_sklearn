Дворазова чемпіонка світу і бронзова медалістка Токіо-2020 українка Дар’я Білодід стала амбасадоркою нового проєкту Міжнародної федерації дзюдо IJF Judo Stories Tour.

У рамках проєкту титулована українська спортсменка відвідала столицю Олімпійських ігор-2028 Лос-Анджелес (США), передає Укрінформ.
В США Дар'я провела низку майстер-класів, поділилася цікавими та повчальними історіями зі свого спортивного життя, а також розкрила таємниці своїх успіхів для маленьких вихованців місцевих шкіл.
«Дзюдо - це чудовий вид спорту. Я буду рада, якщо мій приклад надихне дітей прийти до залу, а, можливо, когось навіть мотивує стати чемпіоном», - сказала Білодід.
Фото: facebook.com/olympicua.