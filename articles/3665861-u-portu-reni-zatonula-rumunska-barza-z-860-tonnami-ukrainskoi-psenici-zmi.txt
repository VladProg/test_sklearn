В Одеській області в порту Рені на Дунаї біля причалу затонула румунська баржа з 860 тоннами української пшениці, яку планувалось експортувати до ЄС.

Про це повідомляє румунський телеканал Stirile Pro-TV, передає Укрінформ.




За даними румунської компанії-судновласника з міста Констанца, судно було пришвартоване біля причалу й завантажувалося збіжжям, коли виявили надходження води в машинне відділення.




Екіпаж, п’ятеро румунських моряків, не змогли усунути причину протікання й запобігти аварії, тож змушені були рятуватись із баржі. Під час інциденту ніхто не постраждав.




Як повідомляв Укрінформ, через дії російської сторони, яка блокує інспекції суден у Босфорі, в січні світ отримав на 25% менше української агропродукції, ніж в грудні минулого року.
Фото: bessarabiainform.com