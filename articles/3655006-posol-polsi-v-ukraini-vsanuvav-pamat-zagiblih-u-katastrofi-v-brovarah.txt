Посол Польщі в Україні Бартош Ціхоцкі вшанував пам’ять загиблих у катастрофі гелікоптера, який впав на територію дитсадку в Броварах.

Про це повідомив кореспондент Укрінформу з місця подій.
Ціхоцкі приїхав на місце подій і поклав квіти біля воріт дитячого садку.
«Дипломати - це перш за все люди. Немає більшої трагедії, ніж ховати своїх дітей. Я приїхав висловити свої співчуття постраждалим і вшанувати пам’ять загиблих», - сказав Ціхоцкі.
Як повідомляв Укрінформ, у середу в Броварах на Київщині поряд із дитячим садком та житловим будинком упав гелікоптер. Унаслідок авіакатастрофи загинули міністр внутрішніх справ Денис Монастирський, його перший заступник Євгеній Єнін та державний секретар МВС Юрій Лубкович.
Читайте також: У Броварській громаді оголосили триденну жалобу



Внаслідок авіакатастрофи, за попередніми даними, загинули 16 людей, із них троє дітей.
Детальніше про трагедію в Броварах читайте в репортажі Віталія Ткачука - Катастрофа гелікоптера: чорний день у дитсадку біля школи №10