У Prozorro.Продажі 27 лютого відбудуться 17 аукціонів з продажу бурштину на загальну суму понад ₴13 мільйонів.

Про це повідомляє пресслужба ДП «Прозорро.Продажі», передає Укрінформ.
Наголошується, що перші онлайн-аукціони з продажу бурштину проведе Державне сховище дорогоцінних металів і дорогоцінного каміння України на підставі рішення Міністерства фінансів України.
«Наразі в системі оголошено 17 таких аукціонів. Загальна стартова сума всіх аукціонів складає понад 13 мільйонів гривень. Стартова вартість найдешевшого лота – 3 тисячі гривень, найдорожчого — понад 3 млн гривень», - йдеться у повідомленні.


Аукціони на платформі Prozorro.Продажі мають відбутися 27 лютого 2023 року. Усі заплановані торги проходитимуть на підвищення ціни.
В компанії нагадують, що майбутні покупці бурштину можуть узяти участь у торгах з будь-якого майданчика, який акредитований в системі.
Як повідомлялося, в електронній системі Prozorro.Продажі у 2023 році вже завершено 730 аукціонів, які принесли до бюджетів різного рівня понад 34 мільйони.