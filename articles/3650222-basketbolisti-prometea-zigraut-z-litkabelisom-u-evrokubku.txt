У середу, 11 січня, баскетболісти «Прометея» проведуть свій десятий поєдинок у груповому раунді Єврокубка.

Друге коло турніру клуб із Слобожанського (Дніпропетровська область) розпочне матчем в Литві проти команди «Літкабеліс», передає Укрінформ.
Зустріч на Kalnapilis arena у Паневежисі розпочнеться о 19.00 за київським часом.
Після дев'яти турів «Прометей» посідає четверте місце у групі А (5 перемог при 4-х поразках) серед 10-ти команд. «Літкабеліс» (4 перемоги, 5 поразок) йде восьмим.
У першому колі «Прометей» обіграв «Літкабеліс» (82:71). Зустріч відбулася в Ризі (Латвія).
Фото: prometeybc.com.