Міланський оперний театр Ла Скала оголосив про запуск телеканалу LaScala.tv, на якому глядачі зі всього світу матимуть можливість дивитися вистави у режимі реального часу або ж обирати твори із архіву.

Як передає Укрінформ, про це повідомляє ANSA.




У театрі заявили, що LaScala.tv є прикладом “глобального телебачення, адже доступ можна отримати із будь-якої точки світу”.
Забезпечення такої географічної свободи шанувальникам опери стало можливим завдяки підтримці закордонних партнерів.
Зробивши вибір у архівному каталозі на сайті телеканалу, глядачі отримають доступ до спеціального вмісту, зокрема, нещодавніх опер, балетних постановок та концертів.
Першою у прямого ефіру платформи потрапить опера легендарного італійського композитора Джузепе Верді “Сицилійська вечірня” (“Vespri Siciliani”) під керівництвом Фабіо Лузі. Дебютний онлайн-показ відбудеться 14 лютого, на День Святого Валентина.
Прокат відібраних вистав буде доступний вже з четверга.
Як повідомляв Укрінформ, міланський театр Arcimboldi скасував шоу через татуювання балетного артиста із зображенням володимира путіна на грудях.