Ірина Геращенко посіла друге місце.

У німецькому Котбусі відбувся етап престижних змагань з легкої атлетики Internationale Springermeeting, передає Укрінформ.
У стрибках у висоту Україну представляли Ярослава Магучіх і Ірина Геращенко, а у стрибках з жердиною брав участь українець Олександр Онуфрієв.
Змагання у секторі стрибків у висоту завершилися перемогою Магучіх, яка показала результат 1.98 м. Друге місце посіла Геращенко, яка до останнього боролася з Ярославою, але після трьох спроб висоту 1.98 м не взяла.
Магучіх вже у статусі переможниці спробувати взяти висоту 2.02 м, але не досягла успіху.
У секторі стрибків з жердиною Онуфрієв не зумів подолати висоту 5,50 м та вибув на старті змагання.

Як повідомляв Укрінформ, Ярослава Магучіх здобула перемогу на Меморіалі Олексія Дем’янюка, у переможній спробі вона стрибнула на 2,00 м.
Фото: Getty Image