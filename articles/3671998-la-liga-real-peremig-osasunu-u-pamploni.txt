Мадридський «Реал» виграв поєдинок 22-го туру чемпіонату Іспанії з футболу.

Матч із «Осасуною» на «Естадіо Ель Садар» у Памплоні завершився на користь «вершкових» з рахунком 2:0, передає Укрінформ.
М'ячі у ворота господарів забили Федеріко Вальверде, якому на 78-й хвилині асистував Вінісіус Жуніор, та Марко Асенсіо (90+2).
У турнірній таблиці Ла Ліги лідирує «Барселона», в активі якої 56 очок після 21-ї гри. «Реал» (51) йде другим, на третьому місці - «Реал Сосьєдад» (43), який зіграв внічию із «Сельтою» (1:1).
У 22-му турі 19 лютого «Барселона» прийматиме «Кадіс».
Фото: AFP.