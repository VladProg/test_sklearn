Президент Європейської Ради Шарль Мішель запросив Президента України Володимира Зеленського взяти особисту участь у спеціальному засіданні Європейської Ради, що має відбутися у Брюсселі 9-10 лютого поточного року.


Як повідомляє Укрінформ, про це сьогодні у мережі Twitter написав Баренд Лейтц (Barend Leyts), речник Президента Євроради.
«Президент Європейської Ради запросив Президента України Зеленського до особистої участі у майбутньому саміту Європейської Ради #EUCO. З міркувань безпеки, жодна подальша інформація не надаватиметься», - зазначив речник.
Як вже повідомлялося, 9-10 лютого у Брюсселі відбудеться спеціальне засідання Європейської Ради, під час якої глави держав та урядів країн ЄС розглядатимуть питання економіки, міграції, а також продовження підтримки України у її боротьбі протиросійської агресії.
Фото: ОП