Кияни пропустили чотири голи від віденського «Рапіда».

«Динамо» Київ розпочало підготовку до другої частини сезону з контрольного матчу проти віденського «Рапіда», передає Укрінформ.

Австрійська команда зуміла виграти з рахунком 4:0, один з голів у свої ворота забив захисник Ілля Забарний.
Для команди Мірчі Луческу це був перший матч без лідера Віктора Циганкова.
Воротар «Динамо» Георгій Бущан не потрапив до заявки на товариський матч проти «Рапіда» через запалення ахіллового сухожилля.

Чи зможе голкіпер збірної України зіграти у наступному матчі проти «Марібору», який відбудеться 28 січня, не повідомляється.

Як повідомляв Укрінформ, матч «Динамо» - «Марибор» (Словенія) відбудеться 28 січня, о 16:00 за Києвом.
Фото: fcdynamo.com