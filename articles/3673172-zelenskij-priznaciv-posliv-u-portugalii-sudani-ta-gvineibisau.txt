Президент Володимир Зеленський призначив послів України у Португалії, Судані та Гвінеї-Бісау.

Відповідні документи опубліковані на сайті Глави держави, повідомляє Укрінформ.
Так, указом №85/2023 призначено Марину Михайленко надзвичайним і повноважним послом України в Португальській Республіці.
Згідно з указом №83/2023 посла України в Арабській Республіці Єгипет Миколу Нагорного призначено послом у Республіці Судан за сумісництвом.
Указом №84/2023 посла України в Республіці Сенегал Юрія Пивоварова призначено послом в Республіці Гвінея-Бісау за сумісництвом.
Як повідомлялося, у грудні минулого року Президент Володимир Зеленський заявив, що 2023 року Україна планує відкрити нові посольства у десяти африканських країнах і торговельний дім Україна-Африка з представництвами у столицях найбільш перспективних країн Африканського континенту.
Фото: Офіс Президента