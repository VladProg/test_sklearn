Херсонський театр розпочинає гастролі Україною з виставою «Кицька на спогад про темінь».

Як передає Укрінформ, про це повідомляє у Фейбуці Херсонський музично-драматичний театр ім. Куліша.
«Театр Куліша починає гастролі з виставою «Кицька на спогад про темінь… Ми побуваємо у 7 містах України», - йдеться у повідомленні.
Зазначається, що вистава - це історія про життя, яким 8 років українці живуть на Донбасі, та про реалії, в яких зараз опинились люди з Херсонської, Запорізької, Луганської та частини Харківської областей.
Роль Жінки виконує актриса Ольга Бойцова, режисер – заслужений діяч мистецтв України Сергій Павлюк, драматургиня – Неда Неждана.
Зазначається, що найближчі покази відбудуться у Кропивницькому, Миколаєві і Одесі.
Як повідомлялося, Миколаївський театр відкрив 100-ий сезон виставою в укритті.