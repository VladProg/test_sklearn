Японська телекомунікаційна компанія NTT Communications створила гарячу лінію зі штучним інтелектом для виявлення деменції.

Як передає Укрінформ, про це повідомляє NHK.
Заснована на штучному інтелекті послуга телекомунікаційної компанії NTT Communications пропонує тим, хто зателефонував, відповісти на кілька основних запитань.
Система оцінює тембр голосу, швидкість відповіді, а також сотню інших факторів визначення, чи страждає людина деменцією. Відповідь може бути надано приблизно протягом хвилини.
Компанія стверджує, що точність цієї послуги становить 93%.
Зазначається, що Японія є однією з країн світу з населенням, що швидко старіє, і одним з результатів цього стало зростання кількості випадків деменції.
Як повідомляв Укрінформ, британська компанія DeepMind Technologies Limited завдяки штучному інтелекту розшифрувала структуру більш як 200 мільйонів білків, які на сьогодні відомі науці.