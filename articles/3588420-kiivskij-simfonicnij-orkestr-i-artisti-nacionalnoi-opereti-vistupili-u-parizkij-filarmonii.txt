У Паризькій філармонії 5 жовтня виступив Київський симфонічний оркестр разом з артистами Національної оперети України.

Як передає Укрінформ, про це повідомляє Міністерство культури та інформаційної політики.
“5 жовтня Київський симфонічний оркестр разом з артистами Національної оперети України з успіхом виступили в Паризькій філармонії, де прозвучала українська класика, поміщена в європейський контексті”, - йдеться в повідомленні.
Концерт відвідали міністер культури Франції Рима Абдул-Малак, амбасадор США у Франції Деніз Кемпбелл Бауер та інші високопосадовці, які відзначили високий професійний рівень оркестру.

У програмі концерту були симфонія до мажор Максима Березовського, увертюра “Сокіл” Дмитра Бортнянського, “Паризька” симфонія Вольфганга Амадея Моцарта, “Павана” Ґабрієля Форе та “Симфоньєта” Франсіса Пуленка.
У МКІП підкреслили, що концерт демонструє те, що Україна завжди була частиною великої багатонаціональної європейської культури. Такий підхід - це важливий пункт репертуарної стратегії Kyiv Symphony Orchestra.

Концерт є частиною потужної програми підтримки від Паризької філармонії для українських митців.
Наразі Kyiv Symphony Orchestra готується до листопадового туру Німеччиною.
Як повідомляв Укрінформ, у червні Київський симфонічний оркестр (Kyiv Symphony Orchestra) виступив для президентів усіх країн - членів НАТО на саміті у Мадриді. За 73-річну історію існування Альянсу Kyiv Symphony Orchestra став другим оркестром, який запросили виступити на заході НАТО такого рівня.
Фото: МКІП