Вистави Львівської національної опери можна безкоштовно переглядати у потягах чеської залізниці České dráhy.

Про це повідомляє пресслужба Міністерства культури та інформаційної політики в Телеграмі, передає Укрінформ.
Зазначається, що безоплатна трансляція вистав стала можливою завдяки партнерству чеської залізниці з міжнародним онлайн-театром Dramox.
Dramox - це перший онлайн-театр, де доступна широка колекція вистав, що поповнюється щомісяця. Проєкт підтримує світові та українські театри: половина передплати повертається особам, залученим до створення вистави.
Як повідомляв Укрінформ, Львівська національна опера разом із Kontramarka.ua за підтримки Міністерства культури та інформаційної політики запустили благодійний онлайн-проєкт «TOGETHER WITH UKRAINE».
Фото: Ruslan Lytvyn/Shutterstock