У конкурсі на посаду керівника державного підприємства «Національний центр Олександра Довженка» перемогла Олена Гончарук.

Про це повідомляє пресслужба Державного агентства з питань кіно, передає Укрінформ.
Зазначається, що під час засідання конкурсної комісії були проведені співбесіди з кандидатами на посаду керівника Довженко-центру: Вікторією Водкою, Оленою Гончарук, Олексієм Пантелєєвим та Сергієм Слєпаком, Кирило Жаровський відмовився від подальшої участі у конкурсі.
За результатами голосування переможницею визнано Олену Гончарук.
Як повідомляв Укрінформ, конкурс на посаду керівника Довженко-Центру було оголошено 21 грудня 2022 року. Прийом документів від претендентів тривав до 20 січня 2023 року.
Олена Гончарук вперше очолила «Довженко-Центр» у квітні 2021 року. Втім 2 листопада 2022 року Держкіно відсторонило її від виконання обов’язків. Гончарук залишилася на посаді керівниці Музею кіно Довженко-Центру.
Фото: Главком