Посол США в Україні Бріджит Брінк під час зустрічі з головою Верховного Суду Всеволодом Князєвим підкреслила непохитну підтримку судової системи України з боку США.

Про це Брінк повідомила у Твіттері, передає Укрінформ.

«Провела чудову зустріч з головою Верховного Суду Князєвим – сильний, незалежний Верховний Суд є фундаментальним для здатності України відновитися та реалізувати свої європейські прагнення. Я була рада підкреслити непохитну підтримку судової системи України з боку США», - написала вона.
Як повідомлялося, пленум Верховного Суду 12 грудня минулого року затвердив нову структуру і штатний розпис апарату суду, відповідно до яких скорочено 330 посад.
Фото: Твіттер Бріджит Брінк