З 8-го по 12 лютого швейцарське місто Гренхен прийматиме чемпіонат Європи з велотреку.

Будуть розіграні 22 комплекти нагород (по 11 у жінок та чоловіків), а також перші очки в олімпійській кваліфікації Парижа-2024, передає Укрінформ.
Україну на континентальному форумі представлятимуть 13 спортсменів, серед яких віцечемпіонка Олімпійських ігор-2020 Олена Старікова та переможець першості Європи-2018 Роман Гладиш.
Склад збірної України:
жінки - Олена Старікова, Алла Білецька, Єлизавета Голод, Анна Колижук, Ксенія Федотова, Олександра Логвінюк;
чоловіки - Максим Васильєв, Роман Гладиш, Микита Яковлєв, Валентин Кабашний, Богдан Данильчук, Владислав Денисенко, Данило Кириченко.
Фото: facebook.com/olympicua.