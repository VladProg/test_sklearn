Державне агентство з питань мистецтв та мистецької освіти оприлюднило список претендентів на здобуття премії імені Михайла Дерегуса у 2022 році.

Як передає Укрінформ, про це повідомляє пресслужба Держмистецтв у Фейсбуці.


«Державне агентство оприлюднює імена цьогорічних претендентів на премію, що присуджується художникам у номінації «живопис» за визначні твори (цикл творів), що відзначаються високим професіоналізмом виконання», - йдеться у повідомленні.

Відтак, на премію імені Михайла у 2022 році номінуються:

Задворський Владислав - серія живописних робіт «Україна – перлина», «Звільнення української землі від орди», «Страждання Херсонщини», «Іван Сірко». Триптих на тему війни: «Романівський міст», «Важкий Хрест війни», «Крізь полум’я війни», «Війна в Україні»;
Бражник Артем - серія живописних робіт «Хвилі життя»;
Гавришкевич Ігор - цикл творів «Козацькими стежками» і «Пращури»;
Крюк Олександр - серія робіт «Чорна гора», «В переддень весни», «Захід сонця», «Зимове мереживо»;
Миронова Ганна - серія робіт «Наді мною», «Стовбур»;
Серебряков Андрій — цикл творів «Героїчний літопис України»;
Морозова Ольга - цикл творів «Київська весна»;
Ягодкін Генрі - цикл робіт «Основи» (Сковородіана);
Малець Руслан - цикл творів «Війна моїми очима»;
Доценко Дмитро - цикл творів «В саду мрій»;
Соловей Олесь - цикл творів «Сонячна повінь».

Як повідомлялося, Держмистецтв опублікувало список претендентів на мистецьку премію імені Катерини Білокур.