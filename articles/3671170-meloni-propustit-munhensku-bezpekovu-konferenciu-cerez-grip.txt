Глава італійського уряду Джорджа Мелоні не візьме участь в Мюнхенській безпековій конференції, яка проходитиме 17-19 лютого, через грип.

Як передає Укрінформ, про це повідомляє ANSA.
В Офісі Мелоні пояснили, що прем'єр-міністр Італії все ще страждає від грипу, і вона скасувала всі заплановані заходи, в яких мала брати участь цього тижня.
Зазначається, що Мелоні мала взяти участь у Мюнхенській конференції з безпеки в суботу.
Як повідомлялося, Мюнхенська безпекова конференція пройде 17-19 лютого. Загрози світовій безпеці, особливо в світлі агресії росії проти України, стануть головною темою конференції цього року.