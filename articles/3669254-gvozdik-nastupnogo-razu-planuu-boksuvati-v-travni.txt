Ексчемпіон світу у напівважкій вазі Олександр Гвоздик поділився своїми планами і враженнями після перемоги над мексиканцем Жозуе Обандо.

Боксер розповів про це ексклюзивно для Укрінформу.
«Поєдинком задоволений в цілому. Я виконав ті задачі, які ставив перед собою. Щодо подальшої кар'єри? Як мінимум 1 бій ще проведу, було б добре, якщо більше. Планую боксувати знов у травні. Стосовно титульного бою, хотів би це зробити наступного року, будемо дивитись по ситуації», - сказав Гвоздик.
Як повідомлялося, ексчемпіон світу у напівважкій вазі Олександр Гвоздик переміг у першому бою після повернення в бокс. Він здолав мексиканця Жозуе Обандо за підсумками шести раундів поєдинку.
Як повідомляв Укрінформ, у 2018 році Гвоздик став чемпіоном світу, перемігши канадця Адоніса Стівенсона. Після цього Олександр провів один успішний титульний захист. Свій останній бій українець провів восени 2019 року, програвши Артуру Бетербієву, який представляє Канаду. 2020 року Олександр завершив кар'єру, але минулого року вирішив повернутися.
Про деталі повернення українського боксера читайте тут.
Фото: Getty Images