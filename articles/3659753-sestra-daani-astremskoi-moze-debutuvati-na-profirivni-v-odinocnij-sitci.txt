Молодша сестра відомої української тенісистки Даяни Ястремської може дебютувати на професіональному рівні в одиночному розряді.

16-річна Іванна отримала від організаторів змагань WTA 250 у Хуахіні (Таїланд) wild card до відбіркового турніру. Цю інформацію підтвердила Даяна, яка виступатиме в основній сітці змагань, повідомляє Укрінформ.
Раніше Іванна Ястремська провела три матчі на турнірах WTA у парному розряді. Разом із сестрою Даяною вона зіграла на змаганнях у Ліоні (WTA 250), Індіан-Веллсі (WTA 1000) та Руані (WTA 125). У всіх поєдинках сестри зазнали поразки.
У юніорському турі ITF в одиночному розряді Іванна Ястремська виступала 2021 року, зігравши чотири домашні турніри (Рівне, Ірпінь, Львів та Чорноморськ).
Змагання у Хуахіні стартують наступного тижня. Матчі кваліфікації розпочнуться у суботу.
Фото: btu.org.