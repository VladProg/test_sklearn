Молодіжна збірна України з футболу влітку візьме участь у фінальному турнірі Євро-2023 (U21).

Готуючись до престижного форуму, команда у березні проведе навчально-тренувальний збір, під час якого зіграє два контрольні матчі, передає Укрінформ.
24 березня в Туреччині підопічні Руслана Ротаня зустрінуться з молодіжною збірною Данії. 27-го числа «синьо-жовті» на Апеннінах зіграють проти команди Італії. Місцем проведення зустрічі буде стадіон «Оресте Гранілдо» в місті Реджо-ді-Калабрія.
Фінальний турнір Євро-2023 (U21) проходитиме в період із 21 червня до 8 липня у Грузії та Румунії. у ньому братимуть участь 16 команд. Українці потрапили до групи В, де зустрінуться з Румунією, Іспанією та Хорватією. Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Фото: uaf.ua.