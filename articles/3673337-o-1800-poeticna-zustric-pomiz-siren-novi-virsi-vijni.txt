22 лютого о 18.00 - поетична подія «Поміж сирен. Нові вірші війни».

Організатори: Медіацентр Україна — Укрінформ, PEN Ukraine.
Учасники: Анатолій Дністровий - сучасний український письменник, есеїст, поет, художник, мовознавець-перекладач, кандидат філософських наук; Світлана Поваляєва - українська письменниця, журналістка; Дмитро Лазуткін - український поет, журналіст, телевізійний продюсер, спортивний коментатор; Олена Павлова - українська письменниця, журналістка, художниця, кураторка культурних проєктів, авторка популярного комікс-персонажа Кота Інжира; Марина Пономаренко - поетеса, сценаристка.
Модератор: Остап Сливинський - поет, перекладач, літературознавець, есеїст.

Коротко. Майже через рік після початку повномасштабного російського вторгнення в Україну митці збируться, щоби поділитися віршами, які постали протягом цього надскладного часу.
Поети й поетки, чиї вірші прозвучать, є серед авторів антології «Поміж сирен. Нові вірші війни», яка готується до видання у видавництві Vivat і стане продовженням серії «Бібліотека Українського ПЕН». Вона є спробою зібрати під однією обкладинкою те найважливіше, що постало в українській поезії за час повномасштабного вторгнення Росії.
Формат заходу – офлайн (Зала 1).
Дивіться на YouTube-каналі Укрінформу.