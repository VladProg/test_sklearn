Китайська компанія Huawei з 1 січня закриває в росії підрозділ Enterprise Business Group, який відповідав за постачання рішень у галузі інформаційно-комунікаційних технологій для корпоративних клієнтів.

Як повідомляє Укрінформ, про це повідомляє Коммерсант.
У ньому працювали близько двох тисяч людей.
За словами співрозмовника, частина співробітників отримала пропозиції перевестися до країн СНД, інших буде звільнено.
При цьому він зазначає, що Huawei зберігає в рф центри досліджень та розробок.
Рішення Huawei пов'язане з ризиками вторинних санкцій, оскільки обладнання може використовуватись у держсекторі.
За словами співрозмовника, продукція, ввезена через «паралельний імпорт», може мати обмеження в роботі софту для регіону, тому присутність Huawei на ринку інформаційно-комунікаційних технологій «поступово скорочуватиметься».
У листопаді стало відомо, що Huawei поділяє Enterprise на країни СНД та рф.
Як повідомляв Укрінформ, влітку китайський виробник смартфонів Huawei почав закривати свої фірмові магазини у рф на тлі санкцій проти росії за вторгнення в Україну.