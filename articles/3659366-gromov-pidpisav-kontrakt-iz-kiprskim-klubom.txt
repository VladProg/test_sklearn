Український хавбек виступатиме за «АЕК» із Ларнаки.

Кіпрський клуб «АЕК» Ларнака офіційно повідомив про підписання контракту із півзахисником Артемом Громовим, передає Укрінформ.

Угода з 33-річним українським хавбеком розрахована на півтора роки.

Попереднім клубом Громова був «Дніпро-1», контракт було розірвано на початку січня.

У першій частині сезону на рахунку Громова 1 гол у 14 матчах за «Дніпро-1».

Як повідомляв Укрінформ, «Дніпро-1» у плей-офф Ліги конференцій зіграє саме з «АЕКом» із Ларнаки.
Фото: scdnipro1.com.ua