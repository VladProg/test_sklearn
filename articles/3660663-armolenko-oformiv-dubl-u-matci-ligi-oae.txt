Українець відзначився у матчі з «Аджманом».

Український вінгер Андрій Ярмоленко відзначився дублем у матчі «Аль-Айна» з «Аджманом» у 14-му турі Ліги ОАЕ, передає Укрінформ.

Спочатку українець після серії ударів партнерів вдало зіграв на добиванні. Пізніше вінгер завершив з середини штрафної атаку, яку сам же організував.
Зазначимо, що Андрій заробив жовту картку наприкінці першого тайму. У перерві головний тренер «Аль-Айну» українець Сергій Ребров замінив Ярмоленка.
Врешті, команда Реброва здобула перемогу – 5:1.

Як повідомляв Укрінформ, це вже 7-й гол Ярмоленка в цьому сезоні, окрім цього на його рахунку 3 результативні передачі. У минулому турі українець забив гол у ворота «Аль-Батаї».
Фото: Getty Image