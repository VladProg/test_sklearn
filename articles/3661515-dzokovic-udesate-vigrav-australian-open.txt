Серб Новак Джокович став переможцем першого у сезоні тенісного турніру серії Grand Slam Відкритого чемпіонату Австралії, який завершився у Мельбурні.

У фіналі балканець завдав поразки греку Стефаносу Ціціпасу - 6:3, 7:6 (7:4), 7:6 (7:5), передає Укрінформ.
Джокович удесяте виграв Australian Open.
Серб зрівнявся з іспанцем Рафаелем Надалем за кількістю титулів на Grand Slam (22) та повернувся на перший рядок у рейтингу Асоціації тенісистів професіоналів (АТР).
Другий у сезоні турнір серії Grand Slam Відкритий чемпіонат Франції (Ролан Гаррос) пройде у Парижі з 28 травня по 11 червня.

Фото: AP.