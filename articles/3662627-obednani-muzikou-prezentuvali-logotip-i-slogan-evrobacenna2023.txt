Організатори міжнародного пісенного конкурсу "Євробачення-2023", який проходитиме в Ліверпулі, представили цьогорічний логотип та слоган.

Про це повідомляє Укрінформ з посиланням на сайт конкурсу.
67-й пісенний конкурс «Євробачення 2023» проходиме під слоганом «Об’єднані музикою» (United by Music).
«Новий слоган демонструє унікальне партнерство між Сполученим Королівством, Україною та містом-організатором Ліверпулем, спрямований на те, щоб донести пісенний конкурс «Євробачення» до аудиторії по всьому світу та неймовірну силу музики, яка об’єднує людей», - йдеться у пресрелізі.


Фото: Eurovision Song Contest


Цьогорічний логотип, зроблений в синьому, жовтому, фіолетовому та рожевому кольорах, зображує серця, які б’ються разом. У логотипі використано шрифт Penny Lane.

Фото: Eurovision Song Contest

Також на офіційній сторінці конкурсу в Інстаграмі з'явилося відео з великим банером з логотипом під пісню переможців "Євробачення-2022" українського гурту Kalush Orchestra - Stefania.













Переглянути цей допис в Instagram






















Допис, поширений Eurovision Song Contest (@eurovision)



Передача ключів місту Ліверпулю від міста-господаря минулорічного конкурсу Турина та перша пресконференція «Євробачення-2023» відбудеться 31 січня о 22:00 за Києвом.

Як повідомляв Укрінформ, пісенний конкурс «Євробачення-2023» пройде у Ліверпулі у Великій Британії після того, як Україна, яка перемогла на конкурсі 2022 року з піснею «Stefania» гурту «Kalush Orchestra», не змогла задовольнити вимоги щодо проведення конкурсу через безпекові побоювання, спричинені російським вторгненням в Україну.
Півфінали конкурсу відбудуться 9 та 11 травня, а фінал – 13 травня. Україну на конкурсі представлятиме гурт TVORCHI з піснею Heart of Steel.