Президент Володимир Зеленський відзначив державними нагородами ще 193 військовослужбовців.

Відповідні укази оприлюднені на сайті глави держави, передає Укрінформ.

Так, згідно з указом №62/2023 Президент постановив нагородити орденом Богдана Хмельницького ІІІ ступеня лейтенанта Вадима Устименка.
Цим же указом орденом “За мужність” ІІІ ступеня нагороджено старшого лейтенанта Вадима Покотила.
Медаллю “За військову службу Україні” нагороджені сім військовослужбовців.
Медаллю “Захиснику Вітчизни” нагороджено 144 військових.
Водночас указом №63/2023 орденом Богдана Хмельницького ІІІ ступеня нагороджено старшого лейтенанта Владислава Бондаренка та лейтенанта Ігоря Буцана.
Орденом “За мужність” ІІІ ступеня нагороджено 23 військовослужбовці.
Медаллю “За військову службу Україні” відзначено 9 захисників України. А медаллю “Захиснику Вітчизни” нагороджено шість українських військовослужбовців.
Як повідомляв Укрінформ, наприкінці січня Президент Володимир Зеленський відзначив державними нагородами 195 військовослужбовців.