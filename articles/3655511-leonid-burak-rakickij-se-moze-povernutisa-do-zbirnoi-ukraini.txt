У січні 33-річний футболіст став гравцем «Шахтаря» на правах вільного агента.

Легендарний півзахисник київського «Динамо» Леонід Буряк прокоментував повернення українського захисника Ярослава Ракіцького до донецького «Шахтаря», повідомляє Footboom, передає Укрінформ.
«Він покинув росію, як тільки вона розпочала повномасштабну агресію проти України. Все, що міг на той момент, він і зробив. У «Шахтар» Ракіцький повернувся з чемпіонату Туреччини. Він багато свого часу зробив для «гірників» і для збірної України», - сказав Буряк.

Екс футболіст припускає, що Ракіцький також повернеться до збірної України.

«Щодо форми Ракіцького, то це має оцінити тренер, розраховували ж на щось, коли його підписували і знали, що в «Шахтарі» є талановиті молоді захисники. Ракіцький – не дитина, і розуміє, що його взяли не для того, щоб просто працевлаштувати. Не виключаю, що він ще до збірної України зможе повернутись», - додав Буряк.

Першу частину цього сезону Ракіцький провів у складі клубу з турецької Суперліги – «Адана Демірспор». На його рахунку 9 матчів та одна гольова передача у Кубку Туреччини.

У січні Ракіцький став гравцем «Шахтаря» на правах вільного агента. 33-річний футболіст підписав контракт до кінця сезону.
Як повідомляв Укрінформ, команда Ігора Йовічевіча посідає друге місце у турнірній таблиці УПЛ, відставши на 5 очок від «Дніпра-1». У першому матчі другого кола «Шахтар» зіграє проти «Металіста 1925».
Фото: shakhtar.com