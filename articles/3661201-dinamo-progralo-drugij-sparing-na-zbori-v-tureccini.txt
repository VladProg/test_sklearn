Київське «Динамо» продовжує підготовку до весняної частини футбольного сезону на турецьких зборах.

Як повідомляє пресслужба «біло-синіх», команда Мірчі Луческу провела другий товариський поєдинок, в якому поступилася словенському «Марібору», передає Укрінформ.
Зустріч пройшла на Mardan Stadium в Анталії і завершилася поразкою киян з рахунком 0:2.
На 51-й хвилині форвард динамівців Владислав Ванат не реалізував пенальті (повз ворота).
Тренувальний збір динамівців триватиме понад місяць. Наступним суперником «Динамо» буде «Аустрія Лустенау» (Австрія).
Як повідомлялося, у першому контрольному матчі «біло-сині» програли австрійському «Рапіду» з Відня (0:4).
Фото: fcdynamo.com.