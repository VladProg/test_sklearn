Тайванська компанія MediaTek презентувала новий процесор Dimensity 1080.

Як передає Укрінформ, про це повідомляє GSM Arena.
Dimensity 1080 забезпечує покращену продуктивність, ефективність і підтримку камери порівняно зі своїм попередником Dimensity 920.
Найсуттєвіші зміни стосуються можливостей камери чипа. Новий Dimensity 1080 може обробляти дані зображення з датчиків до 200 Мп (раніше 108 Мп) за допомогою процесора обробки сигналів зображення Imagiq ISP. У компанії також заявили про можливість апаратного прискорення HDR-відео з роздільною здатністю до 4K.
Цей 5G-чипсет дещо покращує продуктивність завдяки двом ядрам Cortex-A78 із тактовою частотою 2,6 ГГц.
Графічний процесор залишається тим самим Mali-G68, а чипсет все ще побудований за 6-нм техпроцесом.
MediaTek заявляє, що пристрої на базі Dimensity 1080 розпочнуть доставлятися вже в 4 кварталі 2022 року.
Як повідомляв Укрінформ, у червні тайванська компанія MediaTek презентувала новий, більш потужний флагманський процесор Dimensity 9000+.
Фото: indiaobservers.com