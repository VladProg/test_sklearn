Україна та Європа потребують завершення війни, але не шляхом нав’язування миру на умовах росії.

Про це сказала міністр закордонних справ ФРН Анналена Бербок на щорічній зовнішньополітичній конференції Фонду Генріха Бьолля в Берліні, передає кореспондент Укрінформу.
«Продиктоване припинення вогню в нинішніх умовах, коли частина України окупована і продовжують летіти ракети та бомби, не є для миру в Україні, а для підкорення Української держави. Тому що відсутність війни не означає автоматично мир у свободі. Продиктований мир протилежний справедливому миру. Тому що така концепція миру, продиктованого миру, визнає право найсильнішого і тим самим порушує міжнародне право», - підкреслила глава МЗС ФРН.
Міністр наголосила на важливості продовження підтримки, адже «ми також несемо відповідальність за те, чого не робимо».
«Якщо доводиться вибирати між правильним і кривдним, між агресором і жертвами – то ми на боці закону і на боці народу. Тому що ми не приймаємо нічого в Європі чи будь-де ще у світі, де кордони пересуваються силою і де невимовні страждання завдаються мільйонам людей. Ми не погоджуємося з тим, що володимир путін хоче нав’язати нам логіку минулих століть, згідно з якою право найсильнішого має більше значення, ніж міжнародне право», - сказала дипломат.
Очільниця німецької дипслужби також сказала про необхідність на тлі порушення одною з найбільших країн світу міжнародного права більше інвестувати в інтегровану безпеку.
Дипломат акцентувала під час виступу на питанні довіри до Німеччини як надійного партнера.
«Довіра наших партнерів до нашої країни є однією, можливо, навіть найважливішою валютою зовнішньої політики Німеччини… Для нас у Федеративній Республіці довіра є ключовою валютою», - заявила Бербок.
Як глава МЗС вона бачить своїм головним завданням і пріоритетом німецької дипломатії у 2023 році зміцнення міжнародного співробітництва та міжнародного права. Для міністра, за її словами, важливо мати можливість сказати людям по всьому світу, що вони можуть розраховувати на підтримку Берліна. Адже в той час, коли в Європі вирує війна, довіра є спільним страхуванням життя. Адже Україна не лише захищає мир у своїй державі, а й свободу.
Нагадаємо, політик «Зеленої» партії Анналена Бербок є одною з тих, хто закликає до збільшення допомоги Україні, в тому числі шляхом надання більшої кількості зброї. Вона цього року відвідала Харків, чому присвятила велику частину свого виступу в Фонді Бьолля. Бербок стала першим західним політиком, яка відвідала міста так близько до російського кордону.
Фото: ALT