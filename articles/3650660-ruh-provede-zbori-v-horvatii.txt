Львів'яни запланували п'ять спарингів.

Про це повідомила пресслужба «Руху», передає Укрінформ.
Львівський клуб запланував проведення п’яти контрольних зустрічей з 23 січня по 5 лютого. Також, разом із першою командою, до Хорватії вирушить і «Рух» U-19, який у лютому зіграє у стиковому матчі Юнацької ліги УЄФА з «Інтером».
Перший навчально-тренувальний збір «жовто-чорних» пройде на тренувальних полях академії «Руху». Він розпочався 9 січня та триватиме до 23 січня.
Як повідомлялося, «Рух» завершив першу частину чемпіонату України на 12-й позиції, набравши 14 очок у 14 матчах.
Наступний поєдинок в УПЛ команда Леоніда Кучука проведе на виїзді проти «Металіста». Базова дата 16-го туру – 4 березня.
Фото: fcrukh.com