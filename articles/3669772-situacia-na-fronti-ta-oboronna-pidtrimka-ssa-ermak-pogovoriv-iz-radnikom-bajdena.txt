Керівник Офісу Президента Андрій Єрмак провів телефонну розмову з радником Президента США з питань національної безпеки Джейком Салліваном.

Як передає Укрінформ, про це повідомляє пресслужба ОП.



Зазначається, зокрема, що Єрмак поінформував співрозмовника про актуальну ситуацію на фронті.



Сторони обговорили також "потужну підтримку, яку Сполучені Штати продовжуватимуть надавати Україні з наближенням річниці війни, а також наголосили на важливості подальшої комунікації".



Керівник ОП подякував американському народові, Президенту США та обом палатам Конгресу за підтримку України в боротьбі за свободу та спільні демократичні цінності.



Як повідомлялося, у вівторок у Брюсселі відбудеться засідання Контактної групи з питань оборони України (так званий «Рамштайн-9»).
Фото: ОП