У центрах професійно-технічної освіти Державної служби зайнятості (ДСЗ) у 2022 році здобули професію 29 тис. безробітних.

Про це повідомляє пресслужба ДСЗ у Телеграмі, передає Укрінформ.
Так, за інформацією ДСЗ, професійне навчання в спеціалізованих закладах професійної освіти за рахунок коштів Фонду загальнообов’язкового державного соціального страхування України на випадок безробіття навчалося 29 тис. зареєстрованих безробітних.
Серед професій, які здобували українці, найпопулярнішими є тракторист, кухар, швачка, менеджер та продавець.




Крім того зазначається, що 15 тис. безробітних проходили професійне навчання у роботодавця.
Як повідомлялося, максимальний розмір допомоги по безробіттю з 1 січня 2023 року встановлений на рівні 6 700 грн. Тривалість виплати зазначеної допомоги не може перевищувати 90 календарних днів, а для осіб передпенсійного віку (за рік до досягнення відповідного віку та за наявності необхідного для призначення пенсії за віком страхового стажу) - 360 календарних днів.