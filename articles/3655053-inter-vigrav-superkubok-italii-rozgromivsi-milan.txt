Суперкубок Італії з футболу вдруге поспіль дістався міланському «Інтеру».

У вирішальному матчі «Інтер» здобув упевнену перемогу над земляками з «Мілана» з рахунком 3:0 (2:0), передає Укрінформ.
Авторами голів на Міжнародному стадіоні ім. Короля Фахда в Ер-Ріяді (Саудівська Аравія) стали Федеріко Дімарко (10-а хвилина), Едін Джеко (21) та Лаутаро Мартінес (77).
«Інтер» виграв Суперкубок Італії всьоме, зрівнявшись за цим показником з «Міланом». Найбільше трофеїв назбирав туринський «Ювентус» (9).
Нагадаємо, минулого сезону «Мілан» став чемпіоном Серії А, а «Інтер» виграв Кубок Італії.
Фото: twitter.com/inter.