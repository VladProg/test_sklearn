У 2023 році в кінопрокат планують випустити сім українських фільмів, створених за підтримки Держкіно.

Про це Укрінформу повідомили в Держкіно у відповіді на інформаційний запит.
“У 2023 році планують вийти у прокат сім фільмів: “Сусідка”, “Мавка. Лісова пісня”, “Памфір”, “Будинок зі скалок”, “Ля Палісіада”, “Люксембург”, “Мирний-21”’, - йдеться у повідомленні.
Також у цьому році українські фільми планується представити на таких міжнародних кінофестивалях, як Берлінський міжнародний кінофестиваль (Берлінаре), Варшавський міжнародний кінофестиваль, Міжнародний кінофестиваль в Торонто, Міжнародний кінофестиваль в Карлових Варах, Міжнародний кінофестиваль незалежного кіно у Брюсселі, Афінський міжнародний кіно- та відеофестиваль, Венеціанський міжнародний кінофестиваль, Міжнародний Канський кінофестиваль, Одеський міжнародний кінофестиваль, Міжнародний кінофестиваль у Сан-Себастьяні, Міжнародний кінофестиваль “Revelation” у Перті, Міжнародний кінофестиваль у Мельбурні, Сараєвський кінофестиваль, Норвезький міжнародний кінофестиваль, Токійський міжнародний кінофестиваль, Генський міжнародний кінофестиваль, Лондонський міжнародний кінофестиваль.
Як повідомляв Укрінформ, український анімаційний фільм "Мавка. Лісова пісня" виходить у вітчизняний кінопрокат 2 березня.
На фото: фільм "Ля Палісіада"