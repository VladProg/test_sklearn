Перші результати щодо перевірки УПЦ МП на дотримання угод оренди Києво-Печерської лаври МКІП зможе презентувати за місяць-два.

Про це заявив міністр культури та інформаційної політики Олександр Ткаченко під час круглого столу в Укрінформі.
«За указом Президента створено міжвідомчу комісію щодо перевірки роботи Лаври і відповідності укладених угод, вона розпочинає свою роботу. Крім того, буде комісія МКІП, яка перевірить стан справ щодо дотримання угод оренди. Ми вже почали отримувати певні матеріали. За місяць – два зможемо щось сказати», - зазначив міністр.
Як повідомлялося, МКІП рекомендував Лаврському заповіднику не продовжувати угоду з УПЦ (МП) на оренду Успенського собору й Трапезної церкви у Верхній Лаврі, яка спливає 1 січня 2023 року.
Майно Нижньої Лаври також пройде перевірку на правомірність його використання УПЦ (МП).