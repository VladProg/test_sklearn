Дар'я ризикує не виступити на ЧЄ через запалення нерва вестибулярного апарату.

Дар'я Блашко може може пропустити чемпіонат Європи через проблеми зі здоров'ям, повідомляє Суспільне Спорт, передає Укрінформ.

«Наразі Блашко перебуває в Україні, під наглядом лікарів. Вона пройшла аналізи в Італії, тут зробили перше необхідне, визначили, що за проблема, призначили лікування. І зараз вона в Україні продовжує лікування. Чи стартуватиме Блашко на Євро-2023? Думаю, що ні. Будемо дивитися, у якому стані вона буде. З цим запаленням – дуже серйозно. Не можна отак одразу на змагання, треба подивитися, як вона буде з цього виходити. Зараз складно щось прогнозувати. Сподіваємося, що якнайшвидше вона відновиться і не буде їй ця проблема заважати. Але розуміємо, що якийсь період часу – навіть найменший – вона буде без тренувань і це впливатиме на її функціональний стан», - сказав Олексій Кравченко.
26-річна українська біатлоністка Дар'я Блашко через проблеми зі здоров'ям пропустила два останні етапи Кубка світу. Спортсменка, що є однією з лідерок команди та учасницею естафетної четвірки збірної України, зіштовхнулася з посткоронавірусними симптомами і не стартувала на стартах у Рупольдингу та Антгольці.
Як повідомляв Укрінформ, у сезоні 2022/23 Блашко мала 11 стартів - жодного фінішу у заліковій зоні.
Фото: Getty Image