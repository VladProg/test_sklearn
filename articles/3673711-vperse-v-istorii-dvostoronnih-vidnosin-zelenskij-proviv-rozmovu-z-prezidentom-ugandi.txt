Президент України Володимир Зеленський вперше в історії двосторонніх відносин провів телефонну розмову з Президентом Уганди Йовері Мусевені.

Як передає Укрінформ, про це Зеленський повідомив у Телеграмі.
«Радий провести першу в історії двосторонніх відносин розмову з Президентом Уганди Йовері Мусевені», — зазначив глава держави.
За його словами, темою розмови були українські мирні ініціативи в ООН та потенціал розвитку двосторонніх відносин.
Як повідомляв Укрінформ, раніше Зеленський привітав зі вступом на посаду новопризначеного главу Африканського союзу та заявив, що розраховує на тісну співпрацю, зокрема щодо зміцнення продовольчої безпеки.