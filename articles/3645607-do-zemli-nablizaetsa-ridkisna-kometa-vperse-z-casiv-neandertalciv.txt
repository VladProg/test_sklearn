На початку цього року рідкісна комета C/2022 E3 (ZTF) вперше з часів неандертальців пролетить повз Землю.

Про це повідомляє Укрінформ з посиланням на Space.com.
Як зазначається, зараз комета проходить через внутрішню частину Сонячної системи. Вона максимально наблизиться до 12 січня, а потім пролетить повз Землю, здійснюючи найближче проходження біля нашої планети між 1 і 2 лютого 2023 року.

Якщо C/2022 E3 (ZTF) продовжуватиме яскравіти, як зараз, її можна буде побачити на темному небі неозброєним оком, пише видання. Загалом її можна буде спостерігати у бінокль або телескоп під час проходження повз Землю.
За даними NASA, спостерігачі в Північній півкулі зможуть знайти комету в ранковому небі, коли вона буде рухатися в напрямку північного заходу протягом січня. C/2022 E3 (ZTF) стане видимою для спостерігачів у Південній півкулі на початку лютого 2023 року.
За даними Лабораторії реактивного руху NASA, комета має вік близько 50 тисяч років. Це означає, що востаннє вона наближалася до нашої планети під час верхнього палеоліту на Землі. Тобто останні люди, які могли помітити цю комету були ранніми Homo Sapiens, які жили під час останнього льодовикового періоду.