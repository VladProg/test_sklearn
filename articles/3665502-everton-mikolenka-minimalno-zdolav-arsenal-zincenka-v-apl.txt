«Іриски» вийшли із зони вильоту чемпіонату Англії.

«Арсенал» на чужому полі поступився «Евертону» (0:1) в 22-му турі Англійської прем'єр-ліги, передає Укрінформ.
Єдиний гол у матчі записав на свій рахунок Тарковскі на 60-й хвилині.
У складі обох команд з перших хвилин на полі з'явилися українці, Зінченко і Миколенко, за «Арсенал» і «Евертон» відповідно. Українці відіграли повний матч.
Перемога над «Арсеналом» дозволила «ірискам» піднятися на 17 місце в АПЛ. «Арсенал» продовжує лідирувати в чемпіонаті - 50 очок після 20 матчів.
Як повідомлялося, чинний переможець АПЛ «Ман Сіті» посідає другу сходинку в чемпіонаті, маючи в активі 45 залікових пунктів після 20 матчів.
Фото: twitter.com/Everton