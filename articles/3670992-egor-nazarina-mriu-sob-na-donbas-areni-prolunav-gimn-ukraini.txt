Центральний півзахисник Єгор Назарина розповів про підготовку до другої частини сезону, очікування від матчів проти «Ренна» та про те, як на нього особисто вплинула війна.

Футболіст розповів про це в інтерв’ю YouTube-каналу Parimatch Ukraine, передає Укрінформ.
«Ренн» - міцна команда, але ми теж не подарунок, тому буде цікава гра, і сподівюся, ми зможемо пройти якомога далі. Чи буде «Шахтар» в фіналі Ліги Європи? Це мрія багатьох вболівальників, це і наша мрія. Але ми рухаємося від матчу до матчу. Зараз нас чекає матч з «Ренном». Як кажуть: «Немає нічого неможливого». Одного разу «Дніпро» це вже показав, коли вони грали у фіналі. Будемо рухатися від матчу до матчу та вірити», - сказав Назарина.
Він також наголосив на тому, що Ігор Йовичевич - це сучасний тренер зі своїм підходом до гри.
«Йовічевич – сучасний тренер, з сучасним підходом. Мені імпонує, що тренер є гарним психологом, і я з задоволенням працюю під керівництвом Містера. Коли я почув його першу промову перед матчем Ліги чемпіонів, у мене йшли мурахи по шкірі. Фінал ЛЄ? Немає нічого неможливого», - зауважив футболіст.
Окрім того, Назарина сказав, що мріє зіграти на «Донбас Арені» в Україні, одній з найміцніших країн світу.
«Війна вплинула не лише на мене, але й на весь світ, і багато чого змінила. Я ментально став сильнішим, і зараз, як ніколи гордий бути українцем. Чи можуть спортсмени виїжджати за кордон? Я багато думав на цю тему. Але ми ідемо виключно по роботі, ми граємо, прославляємо Україну на міжнародній арені, і завжди повертаємося до рідної країни. Я завжди підтримую донатами волонтерські збори. Моя дружина часто допомагає притулкам для тварин. Ми не раз допомагали біженцям речами, та чим могли. Я вважаю, що це дуже важливо. Якою буде Україна після перемоги? Я вважаю, що Україна – це вже бренд у світі. І зараз бути українцем – це велика гордість. Я сподіваюся, що скоро ми переможемо, і Україна зацвіте новими барвами, і стане однією з найміцніших країн як в Європі, так і в світі. Моя мрія, та, думаю, мрія кожного вболівальника «Шахтаря», щоб ми зіграли на «Донбас Арені», і щоб там пролунав гімн України. Я сподіваюся, це скоро станеться», - підсумував футболіст.



Як повідомлялося, 16 лютого у Варшаві «гірники» зіграють свій перший матч плей-офф Ліги Європи проти французького «Ренна». Титульний партнер «Шахтаря» та перший легальний букмекер Parimatch Ukraine оцінив шанси команди зіграти в 1/8 фіналу турніру. Заряджай на своїх разом з Parimatch Ukraine!
Фото: shakhtar.com