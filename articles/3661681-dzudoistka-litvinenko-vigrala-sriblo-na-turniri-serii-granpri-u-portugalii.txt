У португальському містечку Алмада завершився міжнародний турнір із дзюдо серії Гран-прі (Grand Prix).

У заключний день змагань срібною призеркою стала українка Єлизавета Литвиненко (вагова категорія до 78 кг), передає Укрінформ.
18-річна вихованка дніпровської школи дзюдо дійшла до фіналу де поступилася португалці Патрісія Сампайо.
Антон Савицький (100 кг) у сутичці за «бронзу» поступився угорцю Жомбору Вегу, а Яків Хаммо (понад 100 кг), завершив виступ на сьомій позиції.
Як повідомляв Укрінформ, днем раніше Гєворг Манукян (81 кг) та Наталія Чистякова (70 кг) посіли 5-ті місця, а Артем Лесюк (60 кг) став сьомим.
Другий турнір серії Гран-прі пройде 4-5 лютого у Парижі (Франція).
Нагадаємо, минулого сезону у Ташкенті (Узбекистан) Єлизавета Литвиненко стала бронзовою призеркою чемпіонату світу.

Зазначимо, що дзюдоїсти продовжують набір рейтингових очок для олімпійської кваліфікації Парижа-2024, яка триватиме до червня наступного року.
Фото: ukrainejudo.com.