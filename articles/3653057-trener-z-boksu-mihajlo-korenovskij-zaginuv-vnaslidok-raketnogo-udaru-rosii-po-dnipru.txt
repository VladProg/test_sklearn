Кореновський був старшим тренером збірної Дніпропетровської області.

Внаслідок ракетного удару росії по Дніпру загинув український тренер з боксу Михайло Кореновський, повідомляє Федерація боксу України, передає Укрінформ.

«Висловлюємо щирі співчуття родині Михайла. Світла пам‘ять всім загиблим від російської агресії», - йдеться у повідомленні ФБУ.

Кореновський був заслуженим тренером України з боксу та старшим тренером збірної Дніпропетровської області.
Як повідомляв Укрінформ, за останніми даними, внаслідок влучання ракети РФ у багатоквартирний будинок загинули 25 людей, з них 1 дитина. Травмовано 73 людини, ще 43 людини розшукуються.
Фото: t.me/UpgradeBoxingUA