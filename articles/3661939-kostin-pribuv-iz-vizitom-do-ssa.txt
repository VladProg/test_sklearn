Генеральний прокурор Андрій Костін перебуває у Сполучених Штатах Америки з офіційним візитом.

Про це у Телеграмі поінформувала пресслужба Офісу генпрокурора, передає Укрінформ.
«У ході візиту Андрій Костін проведе низку зустрічей високого рівня для продовження підтримки США, зокрема щодо забезпечення притягнення до відповідальності за міжнародні злочини, створення Міжнародного трибуналу для керівництва рф, побудови компенсаційного механізму для постраждалих від агресії», - уточнюється у повідомленні.
Він зазначив, що робота української правоохоронної системи не припинялася ні на день, попри всі виклики.
«Україна не допустить безкарності за корупційні злочини. Безмежно вдячні нашим партнерам за підтримку і докладаємо всіх зусиль, щоб уся надана допомога досягла адресата», - заявив чиновник в інтерв’ю для FOX News.
Як повідомлялося, 27 січня Костін під час зустрічі з послом США в Україні Бріджит Брінк і американськими інспекторами заявив, що корупційні злочини під час війни можна прирівняти до мародерства.
Фото: Офіс генпрокурора