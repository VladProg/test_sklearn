У 18-му турі італійської Серії А футболісти «Наполі» здобули переконливу перемогу над туринським «Ювентусом».

Зустріч, що проходила на «Стадіо Дієго Армандо Марадона» у Неаполі, завершилася на користь господарів з рахунком 5:1, передає Укрінформ.
У складі «Наполі» результативними ударами відзначилися Віктор Осімхен (14-а та 65-а хвилини), Хвіча Кварацхелія (39), Амір Ррахмані (55) та Еліф Ельмас (72). Єдиний м'яч гостей на рахунку Анхеля Ді Марії (42).
«Наполі», набравши 47 очок, очолює турнірну таблицю Серії А. «Ювентус» з 37 очками ділить 2-3 місця з «Міланом», який 14 січня зустрінеться на виїзді з «Лечче».
Фото: AFP.