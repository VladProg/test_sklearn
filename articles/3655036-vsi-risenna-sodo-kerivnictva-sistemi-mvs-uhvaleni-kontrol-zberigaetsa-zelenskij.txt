Кордон, ситуація на прифронтовій території, участь Нацгвардії та поліції в бойових діях — контроль зберігається.

Про це у своєму зверненні сказав Президент України Володимир Зеленський, передає Укрінформ.

Відео: ОП
“Були ухвалені всі необхідні рішення щодо керівництва системи МВС. Ми втратили людей, які були професіоналами, патріотами і надійними керівниками. Тимчасове керівництво МВС буде здійснювати голова Національної поліції України. Також були розподілено обов’язки, за виконання яких відповідав міністр в контексті нашої оборонної операції, забезпечення безпеки держави. Кордон, ситуація на прифронтовій території, участь Нацгвардії та поліції в бойових діях та поліції в бойових діях — контроль зберігається”, - сказав Зеленський.
Президент наголосив, що вся інформація стосовно катастрофи буде надана суспільству, щойно будуть встановлені всі факти, що призвели трагедії.
Як повідомлялося, внаслідок аварії гелікоптера у середу 18 січня в Броварах, 25 людей були поранені – в тому числі 11 дітей. Загинули 14 людей, серед них – одна дитина. В катастрофі загинули міністр внутрішніх справ Денис Монастирський, перший заступник міністра Євгеній Єнін, їхні колеги.

Рятувальна операція тривала майже дев’ять годин. До гасіння пожежі, пошуку і порятунку поранених, до першочергових слідчих дій були рятувальники, поліція, Нацгвардія, медики, психологи, працівники СБУ.