Друга «ракетка» України Марта Костюк не змогла пробитися до чвертьфіналу турніру Жіночої тенісної асоціації (WTA) в Абу-Дабі (ОАЕ) із призовим фондом $780,637 тис.

У другому колі змагань Костюк поступилася 9-й «ракетці» світу швейцарці Белінді Бенчич - 4:6, 5:7, передає Укрінформ.
Протягом другого сету українка вела у рахунку 5:3, але програла чотири гейми поспіль.
Тенісистки провели на корті 1 годину 40 хвилин.
Путівку до півфіналу посіяна під 2-м номером Бенчич розіграє з переможницею поєдинку Анетт Контавейт (Естонія) - Шелбі Роджерс (США).
Турнір в Абу-Дабі триватиме до 12 лютого.
Як повідомляв Укрінформ, Костюк посідає 57-е місце у світовій класифікації. Першою «ракеткою» України є Ангеліна Калініна, яка утримує 31-у позицію у рейтингу WTA.
Фото: Getty Images.