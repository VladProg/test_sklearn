Європейський союз планує запровадити 10-й пакет санкцій проти росії у річницю повномасштабного вторгнення, санкції проти білорусі будуть введені раніше.

Про це передає Укрінформ із посиланням на повідомлення журналіста Рікарда Йозвяка у Twitter.
"10-й пакет санкцій ЄС проти росії буде запроваджено приблизно в першу річницю повномасштабного вторгнення в Україну, 24 лютого. Санкції проти білорусі можуть бути запроваджені ще раніше", - написав він.
При цьому він додав, що перегляд граничної ціни на російську нафту може відбутися на початку березня.

the EU's 10th sanctions package on #Russia will come around the 1st anniversary of the full-scale invasion of #Ukraine, 24 Feb. the sanctions on #Belarus might come even earlier. the review of the price cap on oil might happen first in March
— Rikard Jozwiak (@RikardJozwiak) January 22, 2023

Нагадаємо: 5 грудня набули чинності нафтові санкції ЄС проти росії. Гранична ціна на нафту і нафтопродукти та оливи, що походять або експортуються з рф, установлена на рівні 60 доларів США за барель. Вона буде переглядатися що два місяці задля реагування на розвиток ситуації на ринку і встановлюватиметься на рівні на 5% нижчому від середньоринкової ціни на російську нафту і нафтопродукти, розрахованої на основі даних Міжнародного енергетичного агентства.
Як повідомлялося, G7 має намір встановити дві граничні ціни на російські нафтопродукти в лютому: одну - на нафтопродукти, що торгуються з надбавкою до сирої нафти, другу - на ті, що торгуються зі знижкою.