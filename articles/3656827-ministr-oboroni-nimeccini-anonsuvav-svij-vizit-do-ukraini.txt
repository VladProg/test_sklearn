Очільник міноборони ФРН Борис Пісторіус найближчими тижнями може відвідати з візитом нашу державу.

Як передає Укрінформ, про це повідомляє DW.
"Безперечно, я невдовзі поїду до України. Ймовірно, це відбудеться протягом наступних чотирьох тижнів", - сказав Пісторіус, відповідаючи на запитання Bild am Sonntag, куди на новій посаді він вирушить насамперед.
Стосовно постачання Україні танків Leopard міністр зауважив, що Німеччина "веде дуже тісний діалог з цього питання з нашими міжнародними партнерами, насамперед зі США".
"Щоб бути добре підготовленим до можливих рішень, я доручив своєму відомству перевірити все, щоб ми не гаяли часу, якщо станеться найгірше", - додав Пісторіус.
Як повідомлялося, Борис Пісторіус 19 січня отримав свідоцтво про призначення на посаду міністра оборони ФРН і склав присягу.
Він змінив на цій посаді Крістіне Ламбрехт, яка оголосила про відставку 16 січня.
Фото: DW