31-річний біатлоніст збірної України Дмитро Підручний підбив підсумки виступу на чемпіонаті світу 2023 у німецькому Обергофі.

Лідер нашої чоловічої команди в Instagram зазначив, що ці змагання залишили подвійне враження, передає Укрінформ.
«Важкий чемпіонат світу позаду. Обергоф подарував як позитивні, так і негативні емоції, як радість, так і розчарування. Радий, що зміг повернутися і представляю Україну. Дякую команді за роботу, а вболівальникам за підтримку та критику. Попереду невеликий відпочинок. До зустрічі на Кубку світу», - написав Підручний.
Як повідомляв Укрінформ, Дмитро поступово підходив до чемпіонату світу. Біатлоніст мав перерву у виступах, пов'язану з відновленням після травми коліна.
Фото: biathlon.com.ua.