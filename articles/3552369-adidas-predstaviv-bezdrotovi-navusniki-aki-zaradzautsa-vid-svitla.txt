Німецька компанія Adidas презентувала бездротові навушники RPT-02 SOL, які використовують джерело світла для заряджання.

Про це повідомляє Techradar, передає Укрінформ.
У навушники вбудована сонячна панель Exeger Powerfoyle. Вона поглинає будь-яке світло, природне чи штучне. Тож користувачі можуть заряджати батарею навушників як у приміщенні, так і на вулиці.

Також передбачена можливість зарядження за допомогою кабелю USB Type-C, який слід підключити до зарядного пристрою.
Зазначається, що години заряджання від прямого сонячного світла було достатньо, щоб навушники безперервно працювали протягом трьох годин.
Загалом бездротові RPT-02 SOL можуть працювати до 80 годин.
Модель коштує близько 240 доларів і надійде у продаж 23 серпня.
Як повідомляв Укрінформ, компанія Klipsch представила бездротові навушники T5 II True Wireless ANC.
Фото: Adidas