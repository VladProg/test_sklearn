Українсько-бельгійський дует Ангеліна Калініна - Алісон Ван Ейтванк завершив виступ у третьому колі Відкритого чемпіонату Австралії з тенісу у Мельбурні.

У матчі за вихід до чвертьфіналу парного розряду змагань Калініна та Ван Ейтванк поступилися посіяному під 11-м номером тандему Чжань Хаоцін (Китайський Тайбей) - Ян Чжаосюань (Китай) - 3:6, 5:7, передає Укрінформ.
Путівку до півфіналу Australian Open Хаоцін та Чжаосюань розіграють із другими «сіяними» американками Джессікою Пегулою та Корі Гауфф.
Нагадаємо, Ангеліна Калініна у третьому колі одиночного розряду поступилася 20-му номеру «посіву» Барборі Крейчиковій з Чехії (2:6, 3:6).
Відкритий чемпіонат Австралії триватиме до 29 січня.
Фото: Getty Images.