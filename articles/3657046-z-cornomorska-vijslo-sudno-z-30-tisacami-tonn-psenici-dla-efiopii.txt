З порту Чорноморська «зерновим коридором» вийшло чергове судно з 30 тисячами тонн української пшениці для жителів Ефіопії.

Як передає Укрінформ, про це Міністерство інфраструктури повідомляє у Телеграмі

.«Балкер AMIRA HANA доставить до порту Джибуті 30 тис. тонн пшениці, а звідти українське зерно буде доставлено до Ефіопії, жителі якої потерпають від голоду», - ідеться у повідомленні.
У Мінінфраструктури зазначили, що це вже четверте судно, що вийшло з порту Чорноморськ в рамках програми Grain From Ukraine.
Як повідомляв Укрінформ, програма Grain From Ukraine ініційована Президентом Володимиром Зеленським. Вона передбачає закупівлю українського зерна країнами-партнерами та передачу його державам, що переживають гуманітарну кризу. Програма реалізується в партнерстві з World Food Program під егідою ООН.