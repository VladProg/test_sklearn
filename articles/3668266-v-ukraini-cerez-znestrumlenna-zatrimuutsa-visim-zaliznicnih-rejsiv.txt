АТ «Укрзалізниця» повідомляє про затримку 11 потягів через російські обстріли 10 лютого. 41 із 52 поїздів далекого сполучення прямує за графіком.

Про це повідомляє Укрінформ з посиланням на пресслужбу УЗ у Телеграмі.
Зазначається, що наразі від графіка відстають потяги: №15/16 Ясіня – Харків (+1 год. 29 хв.); №21/22 Трускавець – Харків (+1 год. 13 хв.); №749/750 Відень – Київ (+1 год. 8 хв.); №749/750 Ужгород – Київ (+1 год. 8 хв.); №13/14 Солотвино – Київ (+55 хв.).
Також затримуються поїзди: №749/750 Київ – Відень (+35 хв.); №711/712 Київ – Краматорськ (+45 хв.); №191/192 Одеса – Краматорськ (+25 хв.); №91/92 Одеса – Харків (+17 хв.); №113/114 Львів – Харків (+15 хв.); №111/112 Київ – Ізюм (+12 хв.).
В УЗ уточнили, що 450 пасажирів потягу №712 Київ – Краматорськ на станції Полтава-Південна пересаджено до спальних вагонів, які продовжили рух за маршрутом під теплотягою. Наразі затримка поїзда становить 45 хв.
Як повідомлялось, 10 лютого росія вчергове атакувала українську інфраструктуру. Наразі відомо про перебої в приміському сполученні в Харківській та Донецькій областях. Київська кільцева електричка курсує за графіком.