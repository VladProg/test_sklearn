Рішення щодо членства росії в МАГАТЕ мають приймати країни-члени організації.

Про це заявив генеральний директор МАГАТЕ Рафаель Гроссі на спільній з Премʼєр-міністром України Денисом Шмигалем брифінгу в Києві, повідомляє Укрінформ.

«Це питання не залежить від генерального директора. Ви знаєте, що умови членства будь-якої країни в міжнародній організації є компетенцією альянсу, що затверджує політику. Це питання до членів МАГАТЕ, обговорення, оцінки та можливого рішення, але це не воля генерального директора», - зазначив Гроссі.
Як повідомляв Укрінформ, генеральний директор МАГАТЕ Рафаель Маріано Гроссі перебуває в Україні цього тижня з метою забезпечення постійної присутності експертів з ядерної та фізичної ядерної безпеки на всіх об'єктах атомної енергетики країни.