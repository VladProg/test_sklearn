Близько 55% від загального споживання електроенергії забезпечують вісім блоків АЕС, які працюють на підконтрольній державі території.

Як передає Укрінформ, про це повідомляє пресслужба ДП «НАЕК «Енергоатом».

«24 січня 2022 року, 8 блоків українських АЕС на підконтрольній державі території функціонують на максимальній номінальній потужності та забезпечують близько 55% від загального споживання електроенергії в країні. Найбільші обсяги електроенергії генерує Південноукраїнська АЕС», – ідеться у повідомленні.
Водночас один із блоків Енергоатома досі перебуває у плановому ремонті, який проводиться раз на чотири роки для забезпечення ядерної та радіаційної безпеки.
Зазначається, що тимчасово окупована росіянами Запорізька АЕС продовжує постійно споживати з енергосистеми України електроенергію на власні потреби. Всі шість енергоблоків ЗАЕС зупинені, загарбники блокують їхнє включення.
Як повідомлялося, на початку лютого один з енергоблоків ДП «НАЕК «Енергоатом» буде запущений після ремонту.