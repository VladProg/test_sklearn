Туреччина продовжує розробку газового родовища “Сакарія” в Чорному морі, почавши нові бурові роботи на ділянці Амасра-2.

Про це повідомила турецька державна компанія Türkiye Petrolleri Anonim Ortaklığı (TPAO), передає Укрінформ.
“Бурове судно “Фатіх” почало буріння нової пошукової свердловини на ділянці Амасра-2, на газовому родовищі “Сакарія”. Наша робота в енергетиці Туреччини йде повним ходом”, - повідомила компанія.
Як повідомляв Укрінформ, 14 червня у Туреччині здійснили зварювання та спустили в море першу трубу газопроводу в Чорному морі від родовища Сакарія, де два роки тому було знайдено значні поклади природного газу. Обсяг резервів родовища “Сакарія” у турецькому секторі моря сягає 710 млрд кубометрів. Очікується, що перший газ із цього родовища надійде турецьким споживачам наприкінці березня цього року.
Бурове судно “Фатіх” - це перше судно бурового флоту Туреччини, яке було передано на баланс компанії TPAO у 2017 році.
Фото: yenisafak.com