Компанії-автовиробники Hyundai Motor Co., BMW Korea, Stellantis Korea, Volkswagen Group Korea та Daimler Trucks Korea відкликають у Південній Кореї майже 8 500 авто через несправності деталей.

Як передає Укрінформ, про це повідомляє Yonhap.
За даними Міністерства землі, інфраструктури та транспорту країни, компанії відкличуть 8 482 автомобілів 15 різних моделей.
Зазначається, що проблеми, які спонукали до відкликання авто, включають проблеми програмного забезпечення, пов’язані з акумулятором, у моделі BMW i4 eDrive40, несправний генератор у позашляховику Genesis GV70 та несправну антиблокувальну систему гальм у позашляховику Jeep Grand Cherokee, імпортованому компанією Stellantis.
У відомстві також додали, що власники цих транспортних засобів зможуть відвідати спеціалізовані ремонтно-сервісні центри компаній для безкоштовної заміни деталей.
Як повідомляв Укрінформ, транснаціональна корпорація Stellantis відкликає понад 1,4 мільйона пікапів Ram через технічну несправність в автомобілях.