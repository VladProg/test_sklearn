У вирішальному матчі за Суперкубок Іспанії з футболу зустрінуться «Барселона» та «Реал».

Другий півфінальний поєдинок розіграшу «Барселона» - «Бетіс» завершився перемогою каталонців у серії післяматчевих 11-метрових ударів - 4:2 (2:2), передає Укрінформ.
Авторами голів в ігровий час на Міжнародному стадіоні ім. Короля Фахда в Ер-Ріяді (Саудівська Аравія) стали Роберт Левандовський (40-а хвилина) та Ансу Фаті (93) - у складі «Барселони»; Набіль Фекір (77) та Лорен Морон (101) - у «Бетіса».
У фіналі Суперкубка Іспанії «Барселона» зустрінеться з мадридським «Реалом», який у свою чергу днем раніше завдав поразки «Валенсії» (2:1).
Фото: AFP.