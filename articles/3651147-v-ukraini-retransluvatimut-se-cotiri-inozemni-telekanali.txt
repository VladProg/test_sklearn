Національна рада з питань телебачення та радіомовлення внесла до Переліку програм іноземних телерадіоорганізацій, що ретранслюються, ще чотири телеканали.

Як передає Укрінформ, таке рішення Нацрада ухвалила під час засідання 12 січня.
"До Переліку програм іноземних телерадіоорганізацій, що ретранслюються додано чотири телеканали – «T.TV.I», «T.TV.I HD», «OstWest24» і «GAGSNETWORK»", - йдеться у повідомленні.
Як зазначається, водночас на прохання правовласника із переліку було вилучено «Paramount Channel», а в іноземній програмі «Nickelodeon Global» розширено мови її трансляції.
Як повідомлялося, раніше Нацрада внесла до Переліку програм іноземних телерадіоорганізацій, що ретранслюються, естонський канал «ETNOTV».