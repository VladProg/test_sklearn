Космічний телескоп NASA/ESA Hubble завдяки камері Wide Field Camera 3 зробив світлину галактичної туманності NGC 1999, що знаходиться у сузір’ї Оріона.

Як передає Укрінформ, про це повідомляє обсерваторія.
Галактична туманність — внутрішньогалактична хмара розріджених газів та пилу.

NGC 1999 розташована приблизно в 1 350 світлових роках від Землі та лежить поблизу сузір’я Оріона, найближчої до нашої планети області утворення масивних зірок.
NGC 1999 сама по собі є залишком недавнього зореутворення. Вона складається з детриту, що залишився після формування новонародженої зірки.
Зазначається, що найбільш характерним аспектом зовнішнього вигляду NGC 1999 є помітна діра в її центрі, яка нагадує чорнильно-чорний отвір космічних розмірів.
Відкривачем цього об'єкта є британський астроном німецького походження Фрідріх Вільгельм Гершель, який уперше спостерігав за NGC 1999 ще 5 жовтня 1785 року.
Як повідомляв Укрінформ, космічний телескоп NASA/ESA Hubble завдяки камері Wide Field Camera 3 зробив світлину пари космічних об’єктів Гербіга-Аро, що знаходяться у сузір’ї Оріона.
Фото: ESA/Hubble & NASA, K. Noll