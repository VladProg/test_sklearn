У ніч проти п'ятниці, 27 січня, повз Землю пролетить астероїд 2023 BU, а його мінімальна відстань до нашої планети становитиме 3 600 км.

Як передає Укрінформ, про це повідомляє BBC.

Розміром приблизно з мікроавтобус, космічний камінь, відомий як 2023 BU, пролетить над південним краєм Південної Америки о 2.27 за київським часом.
Його мінімальна відстань до Землі становитиме всього 3 600 кілометрів.
Астрономи впевнені, що 2023 BU не зачепить нашу планету, навіть якщо він увійде в орбіту, зайняту світовими телекомунікаційними супутниками, які знаходяться на висоті 36 000 км над нами.
Його шанси на те, щоб врізатися в один із супутників, є “дуже малими”.
Зазначається, що навіть якби 2023 BU був на курсі прямого зіткнення з Землею, йому було б важко завдати їй значної шкоди. З орієнтовним розміром від 3,5 м до 8,5 м камінь, ймовірно, розпався б високо в атмосфері. Хоча це створило б вражаючу картинку у вигляді вогневої кулі.
“2023 BU — нещодавно виявлений об’єкт, який, імовірно, пролітав повз Землю тисячі разів раніше. Цього разу він пролітатиме лише на відстані 3 600 км від Землі”, - заявив професор Дон Поллако з Університету Ворика (Велика Британія)
Як повідомляв Укрінформ, повз Землю у суботу, 14 січня, пролетів астероїд, діаметр якого близько 88 метрів.