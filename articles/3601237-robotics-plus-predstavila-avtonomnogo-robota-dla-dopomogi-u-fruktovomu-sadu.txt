Новозеландська компанія Robotics Plus презентувала автономного робота, який допомагатиме у фруктовому саду.

Як передає Укрінформ, про це повідомляє RNZ.
Виконавчий директор Robotics Plus Стів Сондерс заявив, що гібридний транспортний засіб може виконувати широкий спектр завдань у саду, включаючи обприскування, боротьбу з бур’янами, мульчування, косіння трави та аналіз урожаю.
«Ми створили гнучку сільськогосподарську платформу, здатну адаптуватися до різних типів культур за допомогою інструментів для різних застосувань, забезпечуючи цілорічну автоматизацію та максимізуючи використання машин», — сказав він.
За його словами, автономний транспортний засіб може полегшити стрес для садівників, які зіштовхуються з нестачею робочої сили.
«Проте він (робот – ред.) робить набагато більше, ніж просто замінює робочу силу – він наповнений інтелектом для підвищення ефективності», - зазначив Сандерс.
Як повідомляв Укрінформ, у центральній частині Японії проводиться випробування дрона, здатного запобігати розкраданню фруктів із садів.
Фото: Robotics Plus