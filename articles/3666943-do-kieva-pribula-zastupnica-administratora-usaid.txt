Заступниця адміністратора Агентства США з міжнародного розвитку (USAID) Ізабель Коулман прибула до Києва.

Про це повідомила у Твітері посол США в Україні Бріджит Брінк, передає Укрінформ.

«Теплі вітання в Києві, Ізабель Коулман. Дуже добре, що ви побачите вплив роботи USAID та рішучість українського народу», - написала посол США.
Як повідомлялося, 22 грудня уряд США через USAID виділив для України понад 374 мільйони доларів додаткової гуманітарної допомоги.