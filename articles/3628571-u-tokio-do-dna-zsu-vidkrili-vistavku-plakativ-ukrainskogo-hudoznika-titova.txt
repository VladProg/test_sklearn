Посольство України в Японії з нагоди Дня Збройних Сил відкрило виставку плакатів українського художника Нікіти Тітова.

Про це диппредставництво повідомило у Фейсбуці, передає Укрінформ.
«Виставка присвячена людям мирних професій в Україні, які одягнули військову форму, щоб захистити свою землю від ворога», - зазначили у посольстві.
Виставка доступна для перегляду перед входом до посольства України в Токіо до кінця року.



Нікіта Тітов - художник, ілюстратор, плакатист, театральний художник, digital-художник. Перший плакат «Країна народжується» зробив під час Майдану в грудні 2013 року. З 2014 року почав робити більше плакатів, які для автора є своєрідним щоденником і його відгуком на події в Україні.