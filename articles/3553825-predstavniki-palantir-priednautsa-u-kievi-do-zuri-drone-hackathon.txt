Представники компанії Palantir, світового лідера в галузі military-tech, приїдуть до Києва, щоб увійти до складу журі Drone Hackathon.

Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Телеграмі.
За його словами, це потужний крок. Досвід Palantir допоможе учасникам хакатону винайти більше ефективних рішень для розвитку miltary-tech в Україні.
Palantir розробляє програмне забезпечення для спецслужб, банків і хедж-фондів. Серед клієнтів — ФБР, Міністерство оборони США та інші американські урядові служби. Цифрові продукти компанії уже багато років допомагають боротися з тероризмом по всьому світу.
Федоров подякував Palantir "за підтримку наших проєктів. Окрема подяка CEO компанії Алексу Карпу. Нагадаю, у червні він першим із генеральних директорів великих західних корпорацій приїхав до України. Відтоді Palantir став партнером України в секторі оборони, безпеки та цифрових технологій. Продовжуємо нашу співпрацю".
Заявки на Drone Hackathon можна надсилати за посиланням.
Як повідомлялося, хакатон для інженерів-конструкторів, радіоінженерів, операторів безпілотників та програмістів, які працюють на Python, Java, R, C++, Tensorflow або займаються Embedded-розробкою, відбудеться в межах проєкту "Армія дронів".
Drone Hackathon складатиметься із двох частин. Перша — дистанційна робота над челенджами, які команди отримають після реєстрації. Друга — доопрацювання кейсів та презентація в Києві з 26 до 29 серпня.