Глава Tesla Ілон Маск продав 7,92 мільйона акцій автокомпанії на суму 6,88 мільярда доларів.

Про це повідомляє BBC, передає Укрінформ.
Згідно з документами, поданими до Комісії з цінних паперів і бірж США, останні транзакції були здійснені 5, 8 і 9 серпня.
Після оприлюднення новини про продаж акцій Маск дав ствердну відповідь на твіт із запитанням, чи завершив він продаж акцій Tesla. Бізнесмен зауважив, що йому потрібні гроші на випадок, якщо він буде змушений купити Твіттер.
"Важливо уникнути екстреного продажу акцій Tesla", - додав він.
Як повідомляв Укрінформ, компанія Twitter Inc. 12 липня подала до суду на мільярдера Ілона Маска, аби змусити його завершити виконання раніше укладеної угоди з придбання соцмережі за $44 мільярди.
Суд має визначити, чи достатньо в Маска аргументів щодо порушення соцмережею умов угоди, аби він міг від неї відмовитися. Згодом Маск подав зустрічний судовий проти Twitter Inc.
Суд у справі «Твіттер проти Маска» призначили на жовтень.