Михайло Харук став першим у паралельному гігантському слаломі.

Український сноубордист Михайло Харук здобув «золото» на Універсіаді у паралельному гігантському слаломі, повідомляє НОК України, передає Укрінформ.

У фіналі з результатом 29.89 він випередив австрійця Маттауса Пінка.

Кореєць Син Йон Хон, якого у півфіналі здолав українець, здобув «бронзу».

Це четверта медаль для збірної України на Універсіаді в американському Лейк-Плесіді.

Універсіада проходить з 12 до 22 лютого.
Як повідомляв Укрінформ, біатлоніст Дмитро Грущак виграв «срібло» Універсіади-2023 у гонці переслідування
Фото: facebook.com/olympicua