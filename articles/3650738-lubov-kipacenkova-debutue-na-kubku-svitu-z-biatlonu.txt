Українка візьме участь в індивідуальній гонці.

Любов Кип’яченкова дебютує на рівні Кубка світу в жіночій індивідуальній гонці, вона отримала 91-й стартовий номер, повідомляє прес-служба Федерації біатлону України, передає Укрінформ.

Також у гонці візьмуть участь Анастасія Меркушина (№20), Юлія Джима (№32), Дар’я Блашко (№45) та Анна Кривонос (№80).
Зазначимо, що на старт перегонів не вийде Олена Білосюк.

Жіноча індивідуальна гонка у Рупольдингу відбудеться завтра, 12 січня. Початок – о 15:10 за київським часом.
Далі в Рупольдингу пройдуть чоловіча (13 січня) та жіноча (14 січня) естафети, а завершить етап чоловічий та жіночий мас-старти (15 січня).

Як повідомляв Укрінформ, сьогодні, 11 січня, у німецькому Рупольдингу відбулася чоловіча індивідуальна гонка в рамках п’ятого етапу Кубка світу з біатлону, перемогу в ній здобув норвежець Йоганнес Бьо.

Фото: biathlon.com.ua