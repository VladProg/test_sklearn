Штучний інтелект створив картини із тваринами, які можуть зникнути через війну росії проти України.

Як передає Укрінформ, про це у Фейсбуці повідомила громадська організація Uanimals.
«Понад 80 видів тварин в нашій країні знаходяться на межі зникнення і через російську агресію можуть повністю припинити своє існування. Окупанти цілеспрямовано обстрілюють природні парки, зоопарки і притулки та вбили за час війни вже понад 10 000 000 тварин» - заявив засновник UAnimals Олександр Тодорчук.
Серію робіт в рамках міжнародної кампанії #StopEcocideUkraine представила організація UAnimals за участі Дарії Урвачової.
На картинах, створених штучним інтелектом, можна побачити зубра і рись, бурого ведмедя, чорну лелеку та інших тварин, що можуть зникнути в Україні через російську агресію.



Як повідомляв Укрінформ, зоозахисники евакуювали із села під Ізюмом Харківської області вцілілих після обстрілів і окупації бджіл, їх транспортували на Львівщину.
Фото: Uanimals