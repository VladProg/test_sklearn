Українські тенісистки Дар'я Снігур та Єлизавета Котляр увійшли до програми Grand Slam Player Development Міжнародної федерації тенісу.

20-річна Снігур та 15-річна Котляр стали двома з 51-го учасника щорічної програми розвитку гравців турнірів Grand Slam і в рамках підтримки отримають гранти у розмірі $25,000, передає Укрінформ.
Ці гроші тенісистки матимуть змогу використати лише на речі, пов'язані з участю в турнірах.
Раніше до цієї програми входили чемпіони «мейджорів» Єлена Рибакіна, Симона Халеп та Олена Остапенко, а також Онс Жабер, Каспер Рууд, які грали у фіналах змагань Grand Slam.
З моменту заснування програми 1986 року на розвиток гравців було виділено понад 58 млн доларів.
Фото: btu.org.