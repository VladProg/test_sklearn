SK Telecom, найбільший мобільний оператор Південної Кореї, заявив про запуск надання послуг роботом-кавоваром у співпраці з місцевим виробником роботів Doosan Robotics Co.

Як передає Укрінформ, про це повідомляє The Korea Bizwire.
Робот, який отримав назву AI (штучний інтелект) Barista Robot, може готувати близько 20 різних видів кави та напоїв і пропонує каву, яка задовольняє особистий смак споживачів.
Апарат також здатний завершити процес приготування напою, накривши чашку кришкою.

Зазначається, що AI Barista Robot, зокрема, також може надавати власникам магазинів інформацію в режимі реального часу, серед яких кількість продажів різних видів кави, споживання сировини та стан обладнання через платформу аналізу даних.
«Новий робот може суттєво зменшити незручності, пов’язані з роботою магазинів без персоналу, одночасно сприяючи підвищенню загальної ефективності роботи магазинів завдяки цілодобовому обслуговуванню», – сказав представник SK Telecom.

Телекомунікаційний оператор додав, що планує створити франчайзинговий робот у співпраці з одним із найбільших операторів кафе в країні, щоб розширити бізнес із таких роботів-кавоварів.
Як повідомляв Укрінформ, американська компанія Robotic Assistance Devices презентували роботизованого собаку-охоронця під назвою RADDOG.
Фото: SK Telecom