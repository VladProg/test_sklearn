Київське «Динамо» продовжує підготовку до весняної частини футбольного сезону на турецьких зборах.

Як повідомляє пресслужба «біло-синіх», команда Мірчі Луческу у черговому товариському поєдинку завдала поразки «Лієпаї» з Латвії - 2:0, передає Укрінформ.
До перерви рахунок відкрив ямайський півзахисник киян Кахім Перріс, який відзначився на 22-й хвилині, а наприкінці другого тайму м'яч забив Назар Волошин (90+1).
Стартовий склад «Динамо»: Руслан Нещерет, Віталій Буяльський, Владислав Вана, Костянтин Вівчаренко, Максим Дячук, Владислав Кабаєв, Олександр Караваєв, Кахім Перріс, Денис Попов, Сергій Сидорчук, Володимир Шепелєв.
Наступними суперниками «Динамо» також будуть латвійські клуби - «Сконто» (20 лютого) та «Валмієра» (23 лютого).
У турнірній таблиці Української прем'єр-ліги (УПЛ) кияни посідають третю позицію. У 16-му турі «Динамо» 4 березня зустрінеться з «Інгульцем».
Фото: fcdynamo.com.