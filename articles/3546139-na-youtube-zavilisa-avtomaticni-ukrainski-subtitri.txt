На YouTube став доступним перегляд відео з автоматичним перекладом субтитрів українською мовою.

Як передає Укрінформ, про це віцепрем'єр-міністр – міністр цифрової трансформації Михайло Федоров повідомив у Телеграмі.
“На YouTube став доступним перегляд відео з автоматичним перекладом субтитрів українською. Тепер можна дивитися оригінальний контент зі всього світу з перекладом українською”, - написав Федоров.
Він заявив, що на зустрічах з Google Мінцифри неодноразово обговорювало доступність сервісів компанії українською мовою. Зокрема, і субтитрів на YouTube.
За словами Федорова, команда Мінцифри робить все, щоб більше світових продуктів та сервісів були доступні українською. Команда звертається з листами до компаній, веде переговори й досягає результатів.
Як повідомляв Укрінформ, 8 серпня віцепрем'єр-міністр – міністр цифрової трансформації Михайло Федоров закликав українську та світову IT-спільноту підтримати флешмоб #RussiaIsATerroristState.
Фото: DPA