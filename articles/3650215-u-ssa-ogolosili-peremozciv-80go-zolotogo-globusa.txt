У вівторок ввечері журі Голлівудської асоціації іноземної преси оголосило переможців 80-ої церемонії однієї з найпрестижніших кінопремій США “Золотий глобус”.

Цьогоріч фільмами-переможцями стали “Фабельмани”” у номінації “Драма”, “Банши Інішерина” у номінації “Комедія чи мюзикл”, “Початкова школа Ебботт” у номінації “Комедійний серіал” та “Дім дракона” у номінації “Драматичний серіал”, перелає Укрінформ.

Журі обрало кращим режисером американця Стівена Спілберга, відзначивши його роботу над напів-автобіографічною стрічкою “Фабельмани”. Звання найкращого актора у номінації “Драма” завоював Остін Батлер, який виконав головну роль у кінострічці “Елвіс”. Водночас у номінації “Комедія або мюзикл” переміг Колін Фаррелл за перевтілення у фільмі “Банши Інішерина”. Кращим актором телесеріалу обрали Кевіна Костнера за роль у мінісеріалі “Єллоустоун”. Джеремі Аллен Вайт отримав “Золотий глобус” у номінації “Найкращий актор у комедійному серіалі” за гру у “Ведмеді”.

Звання найкращої акторки у номінації “Драма” здобула Кейт Бланшетт за фільм “Тар”. Мішель Єо перемогал у номінації “Найкраща акторка у комедії або мюзиклі” за гру у “Все завжди і водночас”. Зендея завоювала звання кращої актриси серіалу за свою роботу у мінісеріалі “Ейфорія”.

Найкращими акторами другого плану журі премії обрало Джонатана Ке Квана за виконання ролі у фільмі “Все завжди й водночас” й Пола Волтера Гаузера за гру у “Чорному птасі”. Найкращими актрисами другого плану було оголошено Анджелу Бассетт за гру у “Чорній пантері: Ваканда назавжди” та Джулію Гарнер за виконання ролі у “Озарку”.

Крім того, цьогоріч вп’яте вручалася спеціальна премія за значний внесок у телебачення. Її отримав американський сценарист, продюсер та режисер Раян Мерфі.

Спеціальну премію імені Сесіля Б.Де Мілля отримав американський комедійний актор Едді Мерфі.

Загальний список всіх номінацій та переможців:


Найкращий фільм (драма): “Фабельмани”;
Найкраща комедія або мюзикл: “Банши Інішерина”;
Найкращий серіал (драма): “Дім дракона”, (HBO);
Найкращий режисер: Стівен Спілберг, “Фабельмани”;
Найкращий сценарій: Мартін Макдонах, “Банши Інішерина”;
Найкращий телефільм або міні-серіал: “Білий лотос”, (HBO);
Найкращий комедійний серіал: “Початкова школа Ебботт”, (АВС);
Найкраща актриса (драма): Кейт Бланшет “Тар;
Найкраща актриса в комедії або мюзиклі: Мішель Єо, “Все завжди і водночас”;
Найкраща актриса драматичного серіалу: Зендея, “Ейфорія”;
Найкраща актриса у комедійному серіалі: Квінта Брансон, “Початкова школа Ебботт”;
Найкраща актриса у телефільмі або мінісеріалі:Аманда Сейфріт, “Вибула”;
Найкраща актриса другого плану у кінострічці: Анджела Бассетт, “Чорна пантера: Ваканда назавжди”
Найкраща актриса другого плану в телефільмі або мінісеріалі: Дженніфер Кулідж, “Білий лотос”;
Найкращий актор (драма): Остін Батлер, “Елвіс”;
Найкращий актор у комедії або мюзиклі: Колін Фаррелл, “Банши Інішерина”;
Найкращий актор драматичного серіалу: Кевін Костнер “Єллоустоун”;
Найкращий актор у комедійному серіалі: Джеремі Аллен Вайт, “Ведмідь”;
Найкращий актор у телефільмі або мінісеріалі: Еван Пітерс, “Дамер - Чудовисько: Історія Джеффрі Дамера”;
Найкращий актор другого плану у кінострічці: Джонатан Ке Кван, “Все завжди і водночас”;
Найкращий актор другого плану в телефільмі або міні-серіалі: Пол Волтер Гаузер, “Чорний птах”;
Найкращий фільм не англійською мовою: “Аргентина, 1985” (Аргентина);
Найкраща музика: “Вавилон”, Джастін Гурвіц;
Найкраща пісня: “Naatu Naatu” (М. М. Кіравані, Каала Бхайрава та Рахул Сіплігундж), “RRR”;
Найкращий анімаційний фільм: “Піноккіо Ґільєрмо дель Торо”.