Космічний телескоп NASA/ESA Hubble завдяки камері Advanced Camera for Surveys зробив світлину двох спіральних галактик в галактичному триплеті Arp 248 — також відомому як «Трійнята Вайлда».

Як передає Укрінформ, про це повідомляє обсерваторія.
Сам космічний об’єкт Arp 248 знаходиться у сузір’ї Діви за близько 200 мільйонів світлових років від нашої планети.

Дві великі спіральні галактики, видимі на цьому зображенні, наче «з’єднані» світловим мостом. Цей подовжений потік зірок і міжзоряного пилу відомий як приливний хвіст. Він утворився в результаті взаємного гравітаційного тяжіння двох галактик переднього плану.
Зазначається, що Arp 248 занесений в каталог пекулярних галактик (Arp).
Пекулярна галактика (від англ. peculiar — незвичайна) — галактика з особливостями, що не дає підстав віднести її до виділених морфологічних класів.
Як повідомляв Укрінформ, космічний телескоп NASA/ESA Hubble завдяки камері Wide Field Camera 3 зробив світлину галактичної туманності NGC 1999, що знаходиться у сузір’ї Оріона.
Фото: esahubble.org