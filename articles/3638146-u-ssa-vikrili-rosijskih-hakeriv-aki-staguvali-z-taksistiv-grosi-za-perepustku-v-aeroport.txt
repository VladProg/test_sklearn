У Нью-Йорку викрили схему російських хакерів, які за 10 доларів видавали «перепустку» таксистам до місць прибуття пасажирів у терміналах Міжнародного аеропорту імені Джона Кеннеді.

Як передає Укрінформ, про це повідомляє New York Times.
За даними федеральних прокурорів, до схеми були залучені двоє чоловіків з району Квінз Данієль Абаєв та Пітер Лейман, які стягували з таксистів гроші й перераховували їх у росію.
Хакери змогли зламати електронну систему диспетчерської служби таксі в міжнародному аеропорту Кеннеді й отримали можливість за 10 доларів «допускати» таксистів, які чекають у черзі на окремій стоянці, до терміналів, обмираючи чергу.
У вівторок федеральний прокурор на Мангеттені Деміан Вільямс та генеральний інспектор Портової адміністрації Нью-Йорка і Нью-Джерсі Джон Гей оголосили про висунення обвинувачення Абаєву та Лейману.

В обвинувальному висновку зазначається, що схема, яка діяла з 2019 року, "давала змогу здійснювати до 1000 шахрайських прискорених поїздок таксі в день".
Фото: Gabby Jones for The New York Times