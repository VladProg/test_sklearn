Унікальний навчально-тренувальний винищувач від Lockheed Martin під назвою VISTA X-62A став першим тактичним літаком, яким керував штучний інтелект.

Як передає Укрінформ, про це повідомляє New Atlas.
Загалом літак провів у повітрі понад 17 годин під час випробувального польоту з авіабази Едвардс у штаті Каліфорнія в грудні 2021 року.
«VISTA допоможе нам із розробкою та тестуванням передових технологій на основі штучного інтелекту з новими конструкціями транспортних засобів без екіпажу», — сказав директор школи льотчиків-випробовувачів ВПС США М. Крістофер Коттінг.

За його словами, цей підхід у поєднанні з цілеспрямованим тестуванням нових транспортних систем у міру їх виробництва дасть змогу швидко розвинути автономність безпілотних платформ і надати тактично-відповідні можливості бойовим винищувачам.
У Lockheed заявили, що VISTA X-62A має не лише покращені можливості, але й може вносити швидкі зміни у програмне забезпечення для швидкого створення прототипів для прискорення розробки, а також збільшення кількості тестових польотів.
Зазначається, що нині VISTA X-62A проходить перевірку, після чого відновить політ.
Як повідомляв Укрінформ, японська автомобілебудівна компанія Honda розробляє систему автономного керування автомобілем із використанням штучного інтелекту.
Фото: Lockheed Martin