Україна запропонувала Туреччині, яка постраждала від потужного землетрусу, допомогу у проведенні рятувальної операції.

Про це сказав у відеозверненні Володимир Зеленський, передає Укрінформ.
“Сьогодні дуже сумні новини з Туреччини й із території Сирії. Там стався потужний землетрус. Багато загиблих. Тисячі будинків зруйновані. Мої щирі співчуття пану Президенту Туреччини Ердогану, а також тим у сирійському суспільстві, хто втратив близьких, хто втратив дім. Україна негайно відгукнулася й запропонувала Туреччині підтримку у проведенні відповідної рятувальної операції”, - сказав він.

Відео: Офіс Президента

Як повідомляв Укрінформ, 6 лютого на південному сході Туреччини сталися два землетруси: о 4.17 в районі Пазарджик провінції Кахраманмараш - магнітудою 7,7 та о 13:24 в районі Ельбістан тієї ж провінції - магнітудою 7,6.
У Туреччині оголосили тижневу жалобу за жертвами землетрусів, унаслідокі яких кількість загиблих сягнула 1651, поранених - понад 11 тисяч.
Фото: АА