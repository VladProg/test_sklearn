За допомогою створеного Китаєм сферичного радіотелескопа з 500-метровою апертурою FAST китайські астрономи виявили понад 740 нових пульсарів у Всесвіті за три роки роботи.

Як передає Укрінформ, про це повідомляє Сіньхуа.
Пульсар, або нейтронна зірка, яка швидко обертається, являє собою ядро, що залишилося після вибуху наднової зірки.
Телескоп FAST може бути використаний для підтвердження існування гравітаційного випромінювання та чорних дір, а також може допомогти вирішити багато інших важливих питань в галузі фізики.
Головний інженер FAST Цзян Пен заявив, що щорічна тривалість спостереження FAST перевищила 5 300 годин з моменту його розробки у вересні 2016 року При цьому щодня обсяг отриманих даних сягає від 30 до 40 терабайт.
Він додав, що, станом на сьогодні, апарат вже виявив понад 740 пульсарів у Всесвіті.
Зазначається, що FAST, який неофіційно називають «Небесне око Китаю», є найбільшим у світі одноапертурним радіотелескопом, він побудований і введений в експлуатацію у вересні 2016 року в провінції Гуйчжоу (південно-західний Китай). Офіційно розпочав роботу у січні 2020 року і вважається найбільш чутливим радіотелескопом у світі.
Як повідомляв Укрінформ, космічний телескоп James Webb випадково виявив у поясі астероїдів, який дрейфує між Марсом і Юпітером, раніше невідоме крихітне небесне тіло.
Фото: Xinhua/Ou Dongqu