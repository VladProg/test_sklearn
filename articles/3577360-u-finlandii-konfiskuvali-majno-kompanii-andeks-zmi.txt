Управління зі стягнення боргів Фінляндії конфіскувало майно, пов'язане з російськими олігархами, наближеними до путіна.

Як повідомляє Укрінформ, про це повідомляє Yle.
Рішення про конфіскацію, яке було прийняте Управлінням у серпні-вересні, стосується майна бориса й аркадія ротенбергів, що знаходяться в списку санкцій ЄС, а також аркадія воложа. Усі вони входять у ближнє коло президента рф володимира путіна.
Як повідомляє газета Helsingin Sanomat, Управління зі стягнення боргів конфіскувало майно російської компанії "Яндекс", що знаходиться у Фінляндії, після того, як засновник компанії Волож був внесений до списку санкцій ЄС. Згідно з ухваленим фінським відомством рішенням, були вилучені акції дочірньої компанії “Яндекса” у Фінляндії та прибуток від них. Зазначається, що конфіскація навряд чи вплине на діяльність компанії.
Управління також заморозило акції компанії Lengvik Capital та її частки у двох інших підприємствах, якими володіють брати ротенберги. Серед конфіскованого майна, в тому числі нерухомість, що належить компанії Helsinki Halli та спа-готелю Långvik.
Відомий спа-готель Långvik розташований у Кіркконуммі на березі моря. Готелем управляє фірма, на діяльність якої санкції не поширюються. У той же час були заморожені активи компанії Tanskarlan Centrum Oy, яка володіє ділянкою, на якій збудовано готель. Заморожування означає, що без дозволу фінської влади компанія Långvik Capital не може бути, наприклад, продана або закладена.
Як повідомляв Укрінформ, у квітні фінська влада конфіскувала два спортивні автомобілі Ferrari й два моторні човни, що належать російському олігарху борису ротенбергу.