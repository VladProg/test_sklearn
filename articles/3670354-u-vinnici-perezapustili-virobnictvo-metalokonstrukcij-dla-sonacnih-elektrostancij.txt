Сонячні електростанції у Латвії будуватимуть на металоконструкціях вінницького виробництва від компанії KNESS.

Про це у Фейсбуці повідомив заступник міського голови Вінниці Андрій Очеретний, передає Укрінформ.
«У Вінниці Група компаній KNESS перезапустила та активізувала виробництво металоконструкцій для кріплення фотоелектричних модулів. На українських металоконструкціях будуватимуться сонячні електростанції у Латвії», - написав Очеретний.
За його словами, налагодження виробництва та експорту металоконструкцій є однією зі складових збереження позитивної динаміки промислового розвитку міста та регіону.
Про обсяги експорту компанією кріплень фотоелектричних модулів до Латвії посадовець не повідомив.






У Вінниці перезапустили виробництво металоконструкцій / Фото: Андрій Очеретний/Фейсбук




























Наразі Група KNESS забезпечує роботою близько 400 вінничан, а загальна кількість створених нею робочих міcць в Україні сягає 700.
KNESS - група компаній, що працює в секторі енергетики, має власний RnD Center, який займається розробкою інноваційних продуктів в секторі відновлюваної енергетики. Групою реалізовано понад 200 проєктів у відновлюваній та традиційній електроенергетиці. Зокрема, спроєктовано 131 фотоелектичну сонячну електростанцію (ФЕС) потужністю 1,4 ГВт, збудовано 114 ФЕС загальною піковою потужністю 1,2 ГВт. На сервісному обслуговуванні - 1,4 ГВт об’єктів електроенергетики.