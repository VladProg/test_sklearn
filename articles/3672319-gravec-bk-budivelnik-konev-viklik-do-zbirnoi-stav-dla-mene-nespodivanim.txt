Форвард київського баскетбольного клубу «Будівельник» Володимир Конєв прокоментував потрапляння до заявки збірної України на найближчі матчі відбору чемпіонату світу-2023.

Гравець зазначив, що виклик до головної команди країни став для нього несподіваним, передає Укрінформ.
«Виклик до збірної став для мене несподіваним. Не думав, що Багатскіс мене покличе. Їду до команди в гарному настрої. Звичайно, дуже пишаюсь тим, що захищатиму наші кольори! І звісно, розраховую отримати час на паркеті і допомогти команді. Не знаю, хто буде фаворитом, ми чи Італія. Це не цікавить мене. Настрій - вийти і перемогти», - сказав баскетболіст.
Як повідомляв Укрінформ, збірна України завершить відбір на ЧС-2023 виїзним матчем з Італією 23 лютого та «домашньою» грою в Ризі проти Нідерландів 26 лютого. Обов'язковою умовою для виходу на чемпіонат світу для нашої збірної є дві перемоги.
Фото: facebook.com/UkrBasket.