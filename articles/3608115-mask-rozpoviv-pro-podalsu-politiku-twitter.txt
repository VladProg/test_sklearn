Мільярдер і новий власник Twitter Ілон Маск повідомив, що політика перевірки контенту у Twitter "залишається абсолютно незмінною".

Про це він написав на своїй сторінці у соцмережі, передає Укрінформ.
"Знову ж таки, щоб внести ясність, тверда прихильність Twitter до модерації контенту залишається абсолютно незмінною. Насправді цього тижня ми бачили, що кількість висловлювань, що розпалюють ненависть, іноді опускалася "нижче" попередніх норм, всупереч тому, що ви можете прочитати у пресі", - йдеться у повідомленні.

Again, to be crystal clear, Twitter’s strong commitment to content moderation remains absolutely unchanged.

In fact, we have actually seen hateful speech at times this week decline *below* our prior norms, contrary to what you may read in the press.
— Elon Musk (@elonmusk) November 4, 2022

Коментуючи учорашнє скорочення штату Twitter, Маск зазначив, що "на жаль, вибору немає, коли компанія втрачає понад $4 млн. на день".
При цьому він додав, що усім звільненим "було запропоновано 3 місяці вихідної допомоги, що на 50% більше, ніж передбачено законодавством".

Regarding Twitter’s reduction in force, unfortunately there is no choice when the company is losing over $4M/day.

Everyone exited was offered 3 months of severance, which is 50% more than legally required.
— Elon Musk (@elonmusk) November 4, 2022

Як повідомляв Укрінформ, 27 жовтня Ілон Маск завершив угоду про купівлю компанії Twitter вартістю 44 млрд дол. Негайно після придбання Twitter він розпустив раду директорів, зміцнивши контроль над компанією.