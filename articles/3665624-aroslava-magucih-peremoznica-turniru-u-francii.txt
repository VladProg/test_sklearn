Юлія Левченко здобула «бронзу».

У французькому Валь-де-Реї відбувся турнір серії World Athletics Indoor Tour Silver, передає Укрінформ.

Українка Ярослава Магучіх з рекордом турніру здобула золото – 1,95 м. Висота 2,01 м не підкорилась українці з трьох спроб.

Юлія Левченко з результатом 1,84 м стала третьою, вона поступилася срібній призерці Урте Байкстите з Литви за кількістю спроб.

Ярослава виграла свій четвертий турнір у зимовому сезоні. Для Юлії - це був дебютний міжнародний старт.

Як повідомляв Укрінформ, на змаганнях у Чехії Ірина Геращенко здобула «срібло».

Фото: Getty Image