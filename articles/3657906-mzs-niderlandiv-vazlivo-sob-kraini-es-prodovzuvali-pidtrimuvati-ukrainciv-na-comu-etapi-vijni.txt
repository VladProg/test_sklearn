Міністр закордонних справ Нідерландів Вопке Гукстра заявив, що надання допомоги в 500 мільйонів євро з Європейського фонду миру дозволяє допомогти Україні там, де найбільше потрібно.

Як повідомляє кореспондент Укрінформу в Газзі, про це йдеться в пресрелізі, який було надіслано журналістам.
“Добре, що ми сьогодні домовилися виділити ще 500 мільйонів євро на підтримки України з Європейського фонду миру, бо дуже важливо, щоб країни ЄС продовжували підтримувати українців на цьому етапі війни. Українській армії потрібна техніка, щоб вижити на полі бою. Цей новий внесок Європейського фонду миру дозволяє нам допомогти Україні там, де ця допомога найбільше потрібна”, - наголосив Гукстра.
Як повідомляв Укрінформ, Рада міністрів ЄС із закордонних справ дійшла політичного рішення щодо виділення для України чергового траншу військової допомоги в обсязі 500 мільйонів євро з Європейського фонду миру.