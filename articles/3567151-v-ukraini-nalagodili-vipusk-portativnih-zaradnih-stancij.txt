Компактні та легкі портативні зарядні станції почали випускати у Рівненській області.

Про це, передає Укрінформ, на своїй сторінці у Фейбуці написав голова Рівненської ОВА Віталй Коваль.
«Сьогодні компанія «Ксеонікс Технолоджі» одна з найбільш інноваційних виробників портативних зарядних станцій. Концепцію молоді хлопці з Млинова придумали самостійно, хотіли допомагати військовим. Одна така станція KSEON 168 може зарядити 56 телефонів, Starlink, квадрокоптер чи рацію, або ж через інвертор підтримувати в тонусі прилади», - написав Коваль.
За його словами, станції вирізняються компактністю і легкістю, а також не бояться вологи і поміщаються в рюкзак. Це основні критерії для військових. Вона може слугувати альтернативою генератору і використовуватися як «UPS». Заряджає біля 100 квадракоптерів. Працює безшумно.
«Також хлопці закуповують і доопрацьовують сонячні панелі, щоб була можливість заряджати компактні пристрої автономно. Є дуже легкі панелі, які зручно переносити та металеві, які максимально відповідають всім характеристикам і мають чорну матову поверхню, яка не відблискує», - додав керівник області.



Як повідомляв Укрінформ, на Рівненщині місцевий бізнес все більше довіряє державним програмам. Так, на участь у проєкті «єРобота» вже поступило майже 300 звернень для отримання мікрогрантів у розмірі до 250 тис. грн на започаткування власної справи. Також майже пів сотні підприємців звернулися за отримання грантів до 8 млн грн на створення переробних підприємств.