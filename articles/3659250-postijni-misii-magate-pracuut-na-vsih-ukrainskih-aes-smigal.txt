Постійні моніторингові місії Міжнародного агентства з атомної енергії розпочали роботу на всіх українських атомних станціях.

Як передає Укрінформ, про це Прем'єр-міністр України Денис Шмигаль повідомив у Твіттері.
“Постійні моніторингові місії МАГАТЕ розпочали роботу на всіх українських АЕС на запит Уряду”, - написав він.
Шмигаль висловив подяку генеральному директору МАГАТЕ Рафаель Гроссі. “Маємо зробити усе можливе задля безпеки та уникнення ядерних загроз. Працюємо, аби звільнити Запорізьку АЕС від російських окупантів”, - додав Прем'єр-міністр України.
Як повідомлялося, розширення присутності МАГАТЕ в Україні дозволить запобігти ядерній аварії на атомних електростанціях. На Запорізькій АЕС, яку захопили російські загарбники, фахівці МАГАТЕ на постійній основі працюють з вересня 2022 року. На Хмельницькій АЕС 24 січня розпочала роботу постійна моніторингова місія МАГАТЕ.