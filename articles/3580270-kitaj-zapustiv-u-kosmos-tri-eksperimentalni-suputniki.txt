Влада Китаю запустила у вівторок, 27 вересня, три нові супутники у космос за допомогою ракети-носія «Чанчжен-6».

Як передає Укрінформ, про це повідомляє Сіньхуа.
Запуск супутників "Шиянь-16A", "Шиянь-16B" та "Шиянь-17" було здійснено о 07:50 за пекінським часом з космодрому Тайюань у провінції Шаньсі на півночі Китаю.

Космічні апарати успішно виведено на задану орбіту.
У перекладі з китайської шиянь означає «експеримент». Ця група супутників використовуватиметься для проведення геологічних обстежень, міського планування, а також для запобігання стихійним лихам та ліквідації їхніх наслідків.

Для ракет-носіїв серії «Чанчжен» цей політ став 440-м.
Як повідомляв Укрінформ, влада Китаю в середу, 21 вересня, здійснила успішний запуск супутника для дослідження навколишнього середовища.
Фото: Zheng Bin/Xinhu