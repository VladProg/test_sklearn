Американська компанія SpaceX запустила на орбіту 40 супутників OneWeb, мережі інтернет-супутників, що є конкурентом системи Starlink.

Про це повідомляє Укрінформ з посиланням на Space.com.
Ракета Falcon 9 із 40 супутниками OneWeb стартувала з космічного центру імені Кеннеді NASA у Флориді 8 грудня о 17:27 за місцевим часом.

Як пише видання, приземлення першого ступеня Falcon 9 стало 145-м успішним виведенням ракети SpaceX і четвертим запуском та посадкою конкретно для цієї ракети-носія.

Компанія OneWeb будує групу з 648 супутників на низькій навколоземній орбіті, яка певною мірою конкуруватиме зі Starlink від SpaceX. Понад 460 космічних апаратів OneWeb уже перебувають на орбіті.


Зазначається, що компанія підтримує свого конкурента після того, як власні плани запуску OneWeb були зірвані через вторгнення росії в Україну.

Більшість із них вивели на російських ракетах "Союз", які експлуатує французька компанія Arianespace. Однак ця домовленість розвалилася після того, як росія вторглася в Україну в лютому. Після цього OneWeb уклала угоди зі SpaceX і New Space India Limited (NSIL).