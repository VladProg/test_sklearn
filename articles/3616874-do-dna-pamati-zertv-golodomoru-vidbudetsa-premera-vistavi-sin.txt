Національний музей Голодомору-геноциду і театральна майстерня «ПОГLЯD» запрошують на прем`єру вистави «SИN».

Про це повідомляє Міністерство культури та інформаційної політики у Телеграмі, передає Укрінформ.
«До Дня пам`яті жертв Голодомору Національний музей Голодомору-геноциду і театральна майстерня «ПОГLЯD» запрошують на прем`єру вистави «SИN», - йдеться у повідомленні.

У МКІП нагадують, що оповідання «Син» було написано Валер`яном Підмогильним у 1923 році.
В його основі лежать події першого масового штучного голоду 1921-1923 рр., організованого більшовицькою росією, коли через неврожай на Кубані та Поволжі, спричинений посухою, більшість українського зерна вилучили й вивезли в росію.
Зазначається, що письменник описав те, як випробування голодом впливає на людську свідомість, як інстинкти переважають над мораллю, а байдужість над милосердям.
Вистава відбудеться о 14.00 19 і 20 листопада 2022 р. у Залі пам`яті Національного музею Голодомору-геноциду (м. Київ, вул. Лаврська, 3). Вхід вільний, за обов`язковою попередньою реєстрацією та підтвердженням, оскільки кількість учасників обмежена
Як повідомляв Укрінформ, Верховна Рада України закликає парламенти держав світу визнати Голодомор 1932-1933 років геноцидом українського народу.
Фото: Олександр Ткаченко / Фейсбук