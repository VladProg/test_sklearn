Японська компанія Toyota заявила, що її глобальне виробництво авто в листопаді зросло на 1,5% порівняно з роком раніше — до 833 104 автомобілів, досягнувши рекордного рівня за цей місяць.

Як передає Укрінформ, про це повідомляє The Japan Times.
Для компанії це зростання триває вже четвертий місяць поспіль.
Зазначається, що виробництво нових транспортних засобів в самій Японії скоротилося на 3,3% до 266 174 одиниць, оскільки постійний дефіцит напівпровідників загальмував виробництво нових автомобілів.
Виробництво авто за кордоном зросло на 3,8% до 566 930, що також є рекордним показником для листопада. При цьому виробництво автомобілів у Китаї впало на 11,1% через брак запчастин.
У компанії заявили, що продажі Toyota у світі зросли на 2,9% до 796 484 автомобілів.
Як повідомляв Укрінформ, Toyota повністю припиняє виробництво автомобілів на своєму заводі у петербурзі.