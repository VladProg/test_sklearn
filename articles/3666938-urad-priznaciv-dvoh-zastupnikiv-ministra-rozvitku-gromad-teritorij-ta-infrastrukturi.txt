Кабінет Міністрів призначив двох заступників міністра розвитку громад, територій та інфраструктури.

Про це повідомив у Телеграмі постійний представник уряду у Верховній Раді Тарас Мельничук, передає Укрінформ.

«Кабінетом Міністрів України призначено: Бутенка Олександра Олександровича заступником міністра розвитку громад, територій та інфраструктури України; Деркача Сергія Анатолійовича заступником міністра розвитку громад, територій та інфраструктури України», - йдеться у повідомленні.
Як повідомлялося, 24 січня Кабмін звільнив з посад заступників міністра розвитку громад та територій Івана Лукерю та В'ячеслава Негоду.