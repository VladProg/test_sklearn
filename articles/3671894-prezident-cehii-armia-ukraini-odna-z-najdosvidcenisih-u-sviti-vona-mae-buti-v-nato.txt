Новообраний Президент Чехії Петр Павел переконаний, що Україна має бути в НАТО.

Про це він заявив на Українському ланчі з нагоди Мюнхенської конференції з безпеки, повідомляє кореспондент Укрінформу.
«Україна заслуговує бути членом НАТО, 100%. Але Україна також готується до повної сумісності, і це одна з найдосвідченіших армій у Європі і світі. Точно Україна має бути в НАТО», - сказав чеський лідер.
Як повідомлялося, Мюнхенська безпекова конференція проходить 17-19 лютого. Загрози світовій безпеці, особливо у світлі агресії росії проти України, стали головною темою конференції цього року.