Олімпійський чемпіон з лижної акробатики Олександр Абраменко пропустить етапи Кубка світу в Канаді.

Про це повідомив тренер української збірної Енвер Аблаєв, передає Укрінформ.
«На Кубку світу в Канаді ми не побачимо Олександра Абраменка. Він у США виконував звичайний стрибок «фулл-фулл», Не сталося якогось надзвичайного падіння, але коли виїжджав на трампліні, лижа зачепилася за сніг, і коліно трішки пішло на «скрутку», - розповів Аблаєв.
Етапи у Канаді тройдуть 21 та 22 січня.
Склад збірної України з лижної акробатики:
чоловіки - Дмитро Котовський, Олександр Окіпнюк, Володимир Кушнір, Максим Кузнецов;
жінки - Ольга Полюк, Анастасія Новосад, Ангеліна Брикіна, Анастасія Гасюк.
Фото: noc-ukr.org.