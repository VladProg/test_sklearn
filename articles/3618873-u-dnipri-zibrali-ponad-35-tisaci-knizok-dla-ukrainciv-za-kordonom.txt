У Дніпрі зібрали понад 3,5 тис. книжок для українців, які через повномасштабне вторгнення росії опинилися за кордоном.

Як передає Укрінформ, про це Міністерство культури та інформаційної політики повідомляє у Телеграмі.
"Книги українською мовою – як для дітей, так і для дорослих – збирали в центральній міській бібліотеці. До відділу художньої літератури їх міг принести кожен охочий", - ідеться у повідомленні.
Зібрані книжки відправлять до Парижа і Гданська.
Як повідомлялося, благодійна акція "Українським дітям – українську книгу" започаткована Держкомтелерадіо спільно з Офісом президента та МКІП у березні цього року. Її мета – безкоштовне забезпечення дітей, які були змушені переселитися через війну росії проти України, підручниками, навчальними посібниками, художньою літературою.