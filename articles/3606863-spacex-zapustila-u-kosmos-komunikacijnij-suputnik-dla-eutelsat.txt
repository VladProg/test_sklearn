Американська компанія SpaceX Ілона Маска запустила у космос комунікаційний супутник Hotbird 13G компанії Eutelsat.

Як передає Укрінформ, про це повідомляє Space.com.

Зазначається, що ракета-носій Falcon 9 стартувала з космодрому у штаті Флорида у четвер, 3 листопада, о 08.22 за київським часом.
Супутник Hotbird 13G компанії Eutelsat був розгорнутий на геоперехідній орбіті (35 900 кілометрів над нашою планетою) вже через 36 хвилин після запуску.
Hotbird 13G був виготовлений Airbus Defense and Space і буде експлуатуватися французькою телекомунікаційною компанією Eutelsat.
Комунікаційний супутник Hotbird 13G приєднається до свого “близнюка” Hotbird 13F, який був запущений у космос борту Falcon 9 минулого місяця.
Таким чином, два нові космічні апарати тепер замінять три існуючі супутники Hotbird.
Як повідомляв Укрінформ, американська компанія SpaceX здійснила у вівторок, 1 листопада, запуск надважкої ракети Falcon Heavy з секретним апаратом для потреб Космічних сил США в рамках місії USSF-44.