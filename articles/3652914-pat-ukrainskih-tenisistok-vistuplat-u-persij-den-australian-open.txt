У Мельбурні у понеділок, 16 січня розпочинається перший у сезоні тенісний турнір серії Grand Slam Відкритий чемпіонат Австралії.

У перший день змагань на корти спортивного комплексу «Мельбурн-Парк» вийдуть п'ять українських тенісисток, передає Укрінформ.
О 02.00 за київським часом Марта Костюк (№57 світового рейтингу) зустрінеться з посіяною під 29-м номером американкою Амандою Анісімовою.
На 04.00 заплановано поєдинки Ангеліни Калініної (№40) з американкою Коко Вандевеге (№140), Катерини Байндл (№97) проти росіянки Камілли Рахімової (№110), Лесі Цуренко (№134) з чешкою Кароліною Муховою (№133).
О 05.30 Даяна Ястремська (№99) зійдеться із 17-м номером «посіву» Оленою Остапенко з Латвії.
У чоловічій сітці перша «ракетка» України Олексій Крутих (№188) стартуватиме у другий ігровий день матчем проти посіяного під 23 номером аргентинця Дієго Шварцмана.
Загальний призовий фонд Australian Open складає 76,5 млн. австралійських доларів (1A$ = 0,67$).
Відкритий чемпіонат Австралії триватиме до 29 січня.
Фото: ausopen.com.