Google запустить інформаційну кампанію з викриття брехні проти українських біженців у ЄС.

Як повідомляє кореспондент Укрінформу, про це пише Reuters.



“Дочірня компанія Google Jigsaw наступного тижня розпочне кампанію із протидії дезінформації про українських біженців у Польщі, Словаччині та Чехії, ґрунтуючись на дослідженні психологів з двох британських університетів”, - йдеться у матеріалі.

Зазначається, що у співпраці із Jigsaw психологи з університетів Кембриджа та Брістоля створили 90-секундні відео, призначені для “щеплення” людей проти шкідливого контенту у соціальних мережах.
“Відео, які демонструватимуться у рекламних блоках на власній платформі Google YouTube, а також у Twitter, TikTok та Facebook, покликані допомогти людям виявляти емоційні маніпуляції та цапів відбувайлів у заголовках новин”, - пояснює Reuters.

Мета цієї кампанії - “вибудувати стійкість до антиміграційних наративів у партнерстві із місцевими недержавними організаціями, науковцями, експертами у галузі дезінформації”.

Очікується, що ця інформаційна кампанія триватиме один місяць.