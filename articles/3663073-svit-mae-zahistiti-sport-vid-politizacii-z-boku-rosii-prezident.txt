Політизація спорту з боку рф потягне за собою виправдання тероризму.


Про це поінформував президент України Володимир Зеленський під час звернення до 342-го дня війни.
«Олімпійський рух та міжнародний спорт загалом мають бути захищені від доволі звичних намагань Росії політизувати спорт – ми це бачили неодноразово в різний час. Зараз же російська політизація спорту неминуче означатиме виправдання терору. Цього не можна допускати», - сказав він.
Зеленський підкреслив, що цю тему він обговорив із прем’єром Бельгії Александром де Кроо, а також порушив її під час розмови з прем’єром Канади Джастіном Трюдо.
«Я дякую Джастіну за розуміння нашого заклику до міжнародних олімпійських структур щодо неприпустимості будь-яких поступок державі-терористу», - сказав він.
Як повідомляв Укрінформ, Міжнародний олімпійський комітет відкинув різку критику з боку України після того, як організація не виключила можливості надати росіянам право пройти кваліфікацію на Олімпійські ігри 2024 року.
Фото: ОП