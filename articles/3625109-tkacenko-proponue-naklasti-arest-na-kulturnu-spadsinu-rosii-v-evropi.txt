Міністр культури та інформаційної політики Олександр Ткаченко вважає за справедливе накласти арешт на російську спадщину, представлену в Європі, на тлі пограбувань українських культурних інституцій з боку росії.

На цьому він наголосив під час пресконференції за результатами засідання Ради Міністрів освіти, молоді, культури та спорту Європейського Союзу, передає Укрінформ із посиланням на Телеграм МКІП.

"Оскільки росіяни грабують українські музеї, принаймні в Європі можна накласти арешт на російські культурні центри, культурну спадщину, яка представлена на європейських виставках. Я вважаю це справедливим", – сказав Ткаченко.
Як повідомлялося, міністр культури Франції Ріма Абдул-Малак підтримала пропозицію Ткаченка щодо спрямування на культурні потреби України 1% бюджету країн ЄС.
Фото: mkip.gov.ua