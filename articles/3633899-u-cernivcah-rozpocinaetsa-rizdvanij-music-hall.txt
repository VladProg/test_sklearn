У Чернівцях, в обласній філармонії імені Дмитра Гнатюка, розпочинається проєкт «Різдвяний MUSIC HALL».

Про це у Фейсбуці повідомляє Чернівецька обласна рада, передає Укрінформ.
«У Чернівецькій обласній філармонії імені Дмитра Гнатюка розпочинається проєкт «Різдвяний MUSIC HALL». Це спеціально облаштований затишний камерний простір із фотозоною та смачною кавою», - повідомляє обласна рада.
За їхньою інформацією, тут лунатиме класика і зарубіжні хіти, джаз і колядки, та навіть зіграють легендарний «Щедрик» на фортепіано у чотири руки. Перша музична подія тут відбудеться 16 грудня.

«Публіку розважатиме Академічний камерний оркестр «Capriccio» із диригентом Павлом Чеботовим, а також Олена Урсуляк (колоратурне сопрано). Авторка проєкту – Любов Добровольська», - зазначають в обласній раді.
Жителів та гостей міста запрошують на концерти, аби вловити настрій Різдва.