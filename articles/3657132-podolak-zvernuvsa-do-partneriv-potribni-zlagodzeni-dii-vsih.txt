Радник керівника Офісу Президента України Михайло Подоляк закликав усіх об’єднатись та надати нашій державі необхідні ресурси для збереження глобальної безпеки, яку порівняв з «судном, що отримало пробоїну».

Відповідне повідомлення він оприлюднив у Twitter, передає Укрінформ.

«Партнерам потрібно усвідомити істину: на жаль, на глобальному кораблі є пробоїна, і українська частина команди бореться за виживання судна. «Перечекати/відсидітися» не вийде. Щоб урятувати корабель, потрібні злагоджені дії всіх. А це означає танки, ракети, зброю, гроші та інше для України», - зазначив представник ОП.
Допис Подоляка з'явився після того, як в мережі з’явилась інформація, що низка країн не може передати Україні танки Leopard, що допоможуть протистояти рф, без згоди Німеччини.
Як повідомляв Укрінформ, польські політики заявили про готовність до «нестандартних дій», якщо Берлін блокуватиме передачу Києву танків Leopard 2, зокрема передачу відповідної техніки без погодження Німеччини як країни-виробника.