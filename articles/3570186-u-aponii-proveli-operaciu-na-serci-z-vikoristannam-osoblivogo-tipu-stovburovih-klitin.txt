Група дослідників із токійського університету Дзюнтендо та Осакського університету провела клінічне випробування з використанням особливого типу стовбурових клітин, щоб знайти нові способи лікування гострих захворювань серця.

Як передає Укрінформ, про це повідомляє NHK.
Дослідники заявили, що пересадили пласти клітин серцевого м'яза пацієнту з гострим порушенням роботи серця.
Зазначається, що клітинні пласти були створені з індукованих плюрипотентних стовбурових клітин (iPS-клітин), отриманих шляхом перепрограмування клітин людського організму та здатних розвиватися у різні види тканин організму.

Хірургічну операцію провели в університеті Дзюнтендо у серпні.
Учасники групи також повідомили, що у пацієнта віком понад 60 років спостерігається задовільний прогрес і очікується, що він скоро випишеться з лікарні.
Осакський університет, який створив клітинні пласти, вже проводив клінічні випробування на трьох пацієнтах, проте цього разу таке випробування було вперше за його межами.
Професор Сава з Осакського університету зазначив, що це нове випробування є великим кроком уперед, і він розраховує, що цей метод лікування може отримати подальший розвиток.
Як повідомляв Укрінформ, уряд Японії схвалив проведення клінічних випробувань методу лікування ушкоджень спинного мозку з використанням індукованих плюрипотентних стовбурових клітин (iPS-клітин).