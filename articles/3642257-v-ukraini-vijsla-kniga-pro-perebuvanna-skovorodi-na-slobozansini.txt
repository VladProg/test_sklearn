До 300-річчя Григорія Сковороди вийшла книга дослідників історії та архітектури Слобідської України Андрія Парамонова та В’ячеслава Горбоносова "Дорогами Сковороди. Слобідська Україна"

Про це повідомив міністр культури та інформаційної політики Олександр Ткаченко в Телеграмі, передає Укрінформ.
"Книга заснована на картографічному матеріалі 18 століття — тих самих часів, коли на території Слобідської України перебував Григорій Саввич", - написав він.



Зазначається, що в основі книги закладено власний досвід авторів, які у 2021 році особисто об'їхали всі основні місця перебування Сковороди, описавши свої враження від побаченого на сторінках книги, а також доповнили їх унікальними біографічними відомостями про друзів, близьких та учнів Сковороди.
Як повідомляв Укрінформ, у Києві презентували книгу "Феномен Григорія Сковороди і сковородиністика на позвах часу” за авторством хмельницьких науковців.