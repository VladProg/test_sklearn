На ресурси Міністерства культури та інформаційної політики (МКІП) здійснюються DDos-атаки з боку росії.

Про це МКІП повідомляє в Телеграмі, передає Укрінформ.
«У зв'язку із DDos-атакою з боку росії на ресурси Міністерства культури та інформаційної політики сайт міністерства недоступний. Ми відбиваємо атаку та сподіваємось, скоро сайт запрацює», - йдеться у повідомленні.
У міністерстві закликають наразі слідкувати за їхніми оновленнями в соціальних мережах.
Згодом у міністерстві повідомили, що атаку було відбито і сайт знову запрацював.
Як повідомлялося, за минулий рік в Україні офіційно зафіксували понад 2 тисячі кібератак з боку рф на реєстри з персональними даними громадян та інформаційні системи МЗС, Міноборони та енергетичного сектору.