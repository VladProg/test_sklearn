Міністерство цифрової трансформації спільно з канадською технологічною організацією eQualitie передали провайдерам в усі регіони України 172 батареї SBL.

Як передає Укрінформ, про це Мінцифри повідомляє у Телеграмі.
«Батареї отримали 29 провайдерів з усіх областей України. Переважно Харківської, Донецької, Київської, Житомирської, Чернігівської та Сумської. Це регіони, які мають найбільші труднощі з інтернетом через знеструмлення», - йдеться у повідомленні.
У Мінцифри зауважили, що це допоможе їм живити інтернет-мережі, поки немає електрики, а людям — бути на зв’язку з рідними та знати останні новини.
У Мінцифри подякували за допомогу канадській технологічній організації eQualitie, DEPS та Асоціації «Правовласників та постачальників контенту».