У Лізі конференцій УЄФА завершилися перші стикові поєдинки плей-офф сезону-2022/23.

Як повідомляв Укрінформ, футболісти «Дніпра-1» у Ларнаці поступилися на останніх хвилинах місцевому АЕКу (0:1).
Результати решти матчів четверга:
«Брага» (Португалія) - «Фіорентина» (Італія) - 0:4
«Буде-Глімт» (Норвегія) - «Лех» (Польща) - 0:0
«Карабах» (Азербайджан) - «Гент» (Бельгія) - 1:0
«Трабзонспор» (Туреччина) - «Базель» (Швейцарія) - 1:0
«Лаціо» (Італія) - ЧФР (Румунія) - 1:0
«Шериф» (Молдова) - «Партизан» (Сербія) - 0:1
«Лудогорець» (Болгарія) - «Андерлехт» (Бельгія) - 1:0.
Матчі у відповідь відбудуться 23 лютого.
До переможців протистоянь цієї стадії приєднаються в 1/8 фіналу «Істанбул Башакшехір» (Туреччина), «Вест Гем» (Англія), «Вільярреал» (Іспанія), «Ніцца» (Франція), АЗ (Нідерланди), «Юргорден» (Швеція), «Сівасспор» (Туреччина) та «Слован» (Словаччина).
Нагадаємо, «Дніпро-1» двічі поступився АЕКу у раунді плей-офф кваліфікації Ліги Європи УЄФА (1:2, 0:3).
Фото: AP.