У п'ятницю, 10 лютого, через російські ракетні удари по цивільній інфраструктурі України зупинився один із блоків Хмельницької АЕС.

Про це повідомила пресслужба МАГАТЕ, передає Укрінформ.
Крім того, дві з трьох діючих українських атомних електростанції АЕС – Рівненська та Південноукраїнська – в якості запобіжного заходу знизили видачу електроенергії через поновлення обстрілу енергетичної інфраструктури країни, що підтвердили Місії підтримки та допомоги МАГАТЕ, які знаходяться на станціях.
Ці місії також підтвердили, що всі системи ядерної безпеки на Хмельницькій АЕС працювали належним чином.
Нагадаємо: 10 лютого російська федерація здійснила пуски понад 100 ракет під час чергового масованого ракетного удару по території України. За попередньою інформацією, ворог застосував 29 зенітних керованих ракет С-300 та 71 крилату ракету повітряного і морського базування.