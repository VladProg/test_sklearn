Українці у «Дії» придбали понад 250 тисяч військових облігацій на суму 250 млн гривень.

Про це повідомив віцепрем'єр-міністр – міністр з питань цифрової трансформації Михайло Федоров у Телеграмі, передає Укрінформ.
«Українці придбали в «Дії» понад 250 тисяч військових облігацій. Це майже 250 млн гривень допомоги для ЗСУ. Зброя, каски, бронежилети, техніка, медикаменти. Все для захисту життів військових та якнайшвидшої деокупації Донецька, Маріуполя, Севастополя, Енергодара й інших тимчасово окупованих міст», – зауважив він.
Федоров ще раз підкреслив, що, купуючи облігації в «Дії», українці не платять додаткову комісію продавцю або податок з отриманого доходу.
«Кожна облігація — це інвестиція в поразку росії, допомога військовим та підтримка для економіки України», – зазначив міністр.
Як повідомлялося, у листопаді 2022 року у застосунку «Дія» з’явилась нова військова облігація – «Енергодар», яка названа на честь міста, окупованого російськими загарбниками.