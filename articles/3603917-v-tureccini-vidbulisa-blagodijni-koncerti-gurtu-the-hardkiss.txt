У Туреччині відбулося два благодійні концерти гурту The Hardkiss. Зібрані кошти підуть на благодійні цілі, зокрема на проєкт “Дитинство без війни”, який допомагає дітям, що постраждали від війни в Україні.

Про це повідомляє власкор Укрінформу.
“Увесь прибуток від концертів буде перераховано проєкту Childhood Without War (“Дитинство без війни” - ред.), які з перших днів війни займаються евакуацію українських дітей-сиріт, дітей, позбавлених батьківської опіки та піклування, а також дітей, що знаходяться у складних життєвих обставинах, до Туреччини”, - повідомили організатори концерту.

Концерти відбулися в Анталії 27 жовтня та у Стамбулі 29 жовтня.

Нагадаємо: Childhood Without War – благодійний проєкт допомоги дітям з України, які постраждали від воєнних дій росії. Проєкт займається евакуацією дітей-сиріт, дітей, позбавлених батьківської опіки та піклування, а також дітей, що опинились у складних життєвих обставинах, з небезпечних зон в Україні до Туреччини і забезпечує їх усіх необхідним.
Фото: Олена Топчу