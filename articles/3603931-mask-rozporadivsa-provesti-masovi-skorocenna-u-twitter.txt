Мільярдер Ілон Маск, який придбав соцмережу Twitter, у суботу наказав провести скорочення її працівників.

Про це передає Укрінформ з посиланням на New York Times.
Поки що невідомо про масштаби звільнень. Зазнається, що у Twitter працює близько 7500 співробітників.
Скорочення відбудуться до 1 листопада, коли співробітники мали отримати гранти у вигляді акції як частини свого доходу. Такі гранти, як правило, становлять значну частину заробітної плати працівників. Звільнивши їх до цієї дати, Маск може уникнути виплати цих сум, хоча за умовами угоди про злиття він мав видати працівникам гроші замість акцій.
За деякими даними, скорочення торкнеться близько 50 відсотків персоналу.
Як повідомлялося, у четвер Ілон Маск завершив угоду про купівлю компанії Twitter вартістю 44 млрд дол. та звільнив вище керівництво компанії, зокрема головного виконавчого директора та фінансового директора.