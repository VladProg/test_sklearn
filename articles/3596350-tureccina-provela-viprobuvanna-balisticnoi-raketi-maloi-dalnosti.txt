У Туреччині успішно проведено випробувальний пуск першої турецької балістичної ракети малої дальності TAYFUN, розробленої компанією Roketsan.

Про це повідомляє Укрінформ з посиланням на профільне видання Savunma Sanayist.
“Під час випробувальних стрільб, проведених в аеропорту Різе-Артвін, ракета TAYFUN успішно вразила ціль”, - повідомляє видання.
Вказується, що балістичні ракети з радіусом дії до 300 кілометрів вважаються тактичними балістичними ракетами; з радіусом дії 300-1000 кілометрів - це балістичні ракети малої дальності. Таким чином TAYFUN є першою турецькою балістичною ракетою малої дальності. Раніше ракети компанії Roketsan, з дальністю польоту більше як 150 та більше як 280 км, були поставлені на озброєння сухопутних військ ЗС Туреччини.

Видання зазначає, що завдяки балістичним ракетам TAYFUN Збройні сили Туреччини досягнуть важливого потенціалу стримування.
Як повідомляв Укрінформ, у липня цього року Туреччина успішно випробувала власну ракету класу «повітря-повітря».
Фото: DHA