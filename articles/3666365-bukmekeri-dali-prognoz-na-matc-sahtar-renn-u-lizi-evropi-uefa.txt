У Лізі Європи УЄФА 16 лютого відбудуться перші стикові поєдинки плей-офф сезону-2022/23.

Як повідомляв Укрінформ, футболісти донецького «Шахтаря» у Варшаві зустрінуться із французьким «Ренном».
У майбутній грі букмекери Parimatch віддають перевагу суперникам української команди.
Успіх «Шахтаря» оцінюється коефіцієнтом 3,45, нічия - 3,35, перемога «Ренна» - 2,14.
Матч «Шахтар» - «Ренн» пройде на стадіоні Війська Польського, початок о 19.45 за київським часом.
Поєдинок у відповідь відбудеться 23 лютого на арені «Роажон Парк» у Ренні.
Переможець протистояння за сумою двох матчів вийде до 1/8 фіналу турніру.
Нагадаємо, фінал Ліги Європи УЄФА пройде 31 травня на стадіоні Ференц Пушкаш у Будапешті (Угорщина).
Фото: bookmaker-ratings.com.ua.