Дослідники з Університету Іллінойсу в Урбана-Шампейн (США) у партнерстві з компанією Hello Robot розробили робота, який може допомагати літнім людям з вадами.

Як передає Укрінформ, про це повідомляє WCIA.
Нині робот може виконувати щоденні завдання, такі як тримання ложки, витирання пилу з підвіконня, а також переносити медичні пляшки.
Далі дослідники вивчатимуть потреби людей із психічними захворюваннями, такими як хвороба Альцгеймера та деменція, і те, які види повсякденних задач є для них важливими.

«Ми хочемо, щоб вони (літні люди з вадами — ред.) жили в будинках у незалежний та безпечний спосіб. Такий робот може надавати допомогу, а також стежити за тим, щоб ці люди залишалися в безпеці», — заявив один з дослідників Університету Харшал Махаджан.
Зазначається, що експерти також планують створити технологію, яка дозволить людям використовувати робота для спілкування з людьми з усього світу.
Як повідомляв Укрінформ, Університетська лікарня Мілтон-Кейнс (Велика Британія) проведе тестування доставки пацієнтам медикаментів роботом, схожим на пінгвіна.
Фото: скрін з відео