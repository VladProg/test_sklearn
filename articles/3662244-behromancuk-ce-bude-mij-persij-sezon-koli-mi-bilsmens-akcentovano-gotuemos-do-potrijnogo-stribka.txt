У сезоні 2022 року Марина уперше стрибала не лише в довжину, а й секторі для потрійного стрибка.

Українська легкоатлетка Марина Бех-Романчук розповіла про плани на сезон, повідомляє Суспільне Спорт, передає Укрінформ.

«У цьому сезоні хочеться знайти цей баланс, коли вийде виходити в сектор і виконувати свою роботу незважаючи ні на що. А головне - дружити зі своїм тілом на всі 100%, тобто, щоб голова з тілом мали повний «коннект». Хочеться підтягнути технічний аспект, бо це величезне вікно можливостей, у якому можна додавати, а особливо у потрійному стрибку. А ще треба сказати, що це буде мій перший сезон, коли ми більш-менш акцентовано готуємось до потрійного стрибка. Уже з початку сезону, коли ми поїхали до Португалії, у нас вже певні напрацювання були налаштовані під нього, коли попередні роки нічого подібного не було. Силові аспекти дуже класні, але чудово розуміємо, щоб підтягнути технічні аспекти, треба ставати і стрибати, стрибати й стрибати. Потрібно відчувати. Сподіваюсь, що це буде той сезон, коли у мене вийде закріпитися на чомусь новому. І це допоможе в олімпійський рік з цього чогось «нового» зробити реальний прорив і прогрес. А також великий крок вперед».


Як повідомляв Укрінформ, у минулому році Марина Бех-Романчук стала чемпіонкою Європи в потрійному стрибку.
Фото: Getty Image