У харків'ян відзначилися Ігор Ногейра та Владислав Островський.

«Металіст-1925» обіграв болгарський «Хебир» у контрольному матчі на зборах у Туреччині – 2:1, повідомляє Укрінформ.
Харків’яни забили по голу у кожному з таймів. У першій половині відзначився півзахисник Ігор Ногейра, у другій - Островський.
Матч став другим спарингом харків’ян на зборах. Раніше «Металіст 1925» зіграв внічию з сербським клубом «Раднічкі» (0:0).
Як повідомлялося, «Металіст 1925» займає сьомий рядок турнірної таблиці УПЛ, набравши 18 очок. Харківський клуб наступний поєдинок у чемпіонаті зіграє проти «Шахтаря». Базова дата – 4 березня.
Фото: metalist1925.com