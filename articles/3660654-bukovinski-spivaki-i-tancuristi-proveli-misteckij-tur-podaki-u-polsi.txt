Буковинські аматорські і професійні колективи провели мистецький тур подяки полякам. Вони виступили у чотирьох містах Польщі - Опочно, Уязд, Лодзь, Пшедбуж.

Про це у Фейсбуці повідомляє Чернівецька обласна рада, передає Укрінформ.
«Мистецький тур подяки від українців полякам. Аматорські і професійні колективи побували із концертами в партнерському повіті Хотинської громади – Опочинському. Вони виступали на 6 великих сценах у 4 містах: Опочно, Уязд, Лодзь, Пшедбуж», - повідомляє Чернівецька обласна рада.
За їхньою інформацією, у дійстві взяли участь 90 співаків і танцюристів.

«Артисти гідно представили Хотинську громаду, увесь край і якнайкраще показала нашу багату культуру. А головне – достойно подякували польським браттям та партнерам за їхню велику підтримку у воєнний час», - додають у Чернівецькій облраді.
Зазначається, що натхненником туру подяки полякам виступив міський голова Хотина Андрій Дранчук.
Фото: Чернівецька ОВА