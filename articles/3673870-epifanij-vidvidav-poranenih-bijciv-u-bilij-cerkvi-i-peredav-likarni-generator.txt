Предстоятель Православної церкви України митрополит Епіфаній відвідав поранених захисників і захисниць в одному з медичних закладів Білої Церкви Київської області.

Як передає Укрінформ, про це у Фейсбуці повідомляє Генеральний штаб Збройних сил України.

Владика передав лікарні потужний електрогенератор для безперебійного живлення операційних та реанімацій.

Також Епіфаній відзначив церковними нагородами військових лікарів та медичних сестер.

Як повідомляв Укрінформ, 20 лютого предстоятель ПЦУ Епіфаній зустрівся з президентом США Джо Байденом у Михайлівському Золотоверхому соборі у Києві.
Фото: Генштаб ЗСУ, Facebook