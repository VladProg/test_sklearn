monobank видаляє російську мову із свого мобільного застосунку.

Як передає Укрінформ, про це повідомив у Телеграмі співзасновник monobank Олег Гороховський.
"У найближчій версії застосунку ми видалимо російську мову з Монобанку. Монобанк — український банк із чудовим застосунком, що тепер доступний лише українською. Ми дуже хочемо, щоб ті наші клієнти, які сьогодні вибрали мовою застосунку «російська», а їх 838291 людина (24.02 було 1,19 млн це -30%), поставилися із розумінням до цього рішення і так само, як і ми почали частіше спілкуватися державною мовою", - повідомив Гороховський.
Як повідомлялося, monobank — роздрібний продукт АТ «Універсал Банк», який виник у рамках співпраці з командою Fintech Band.
monobank відкрив для усіх видів бізнесу можливість інтернет-оплати своїми віртуальними картами.