Китайська компанія Xiaomi презентувала кухонного робота зі штучним інтелектом Mijia Cooking Robot.

Як передає Укрінформ, про це повідомляє Notebookcheck.
Розмір апарата становить 413 x 316 x 344 мм, а його вага дорівнює близько 10 кг.
Компанія стверджує, що розумний робот має 35 різних функцій використання, від подрібнення спецій до смаження їжі.
Зазначається, що користувачі матимуть доступ до понад 200 рецептів на вбудованому 20-сантиметровому сенсорному екрані.

Крім того, власники пристрою зможуть керувати кулінарним роботом за допомогою голосових команд. Ба більше, алгоритм на основі штучного інтелекту CookingIoT контролює процес приготування, автоматично розраховуючи температуру та час приготування.
Вартість одного екземпляра становить 869 доларів США в разі попереднього замовлення, адже потім він коштуватиме вже 1 014 доларів. Поки що пристрій доступний лише на території Китаю.
Як повідомляв Укрінформ, китайська компанія NetDragon Websoft, яка розробляє онлайн-ігри та мобільні додатки, призначила робота-жінку своїм генеральним директором.
Фото: Xiaomi