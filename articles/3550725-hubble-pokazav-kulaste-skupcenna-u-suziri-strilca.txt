Космічний телескоп NASA/ESA Hubble зробив фотографію середини кулястого скупчення зірок NGC 6540 у сузір'ї Стрільця.

Про це повідомляє ESA, передає Укрінформ.
Світлина була зроблена завдяки камерам Advanced Camera for Surveys та Wide Field Camera 3, що встановлені на борту космічного апарата.

NGC 6540 — це кульове скупчення в якій знаходяться від десятків тисяч до мільйонів зірок, і всі вони потрапили в щільну групу взаємним гравітаційним тяжінням.
Найяскравіші зірки на цьому зображенні прикрашені помітними хрестоподібними візерунками світла, відомими як дифракційні спайки, які утворюються внаслідок взаємодії світла з внутрішньою структурою телескоп.
Зазначається, що шлях, який проходить світло зірки, коли воно потрапляє в телескоп, трохи порушується його внутрішньою структурою через що яскраві об’єкти оточуються спалахами світла.
Відкривачем NGC 6540 є британський астроном німецького походження Фрідріх Вільгельм Гершель, який уперше спостерігав за об'єктом 24 травня 1784.
Як повідомляв Укрінформ, космічний телескоп NASA/ESA Hubble зробив фотографію хмарного пейзажу навколо об'єкту Гербіга-Аро HH 505, що знаходиться в туманності Оріона.
Фото: NASA / ESA/Hubble & NASA, R. Cohen