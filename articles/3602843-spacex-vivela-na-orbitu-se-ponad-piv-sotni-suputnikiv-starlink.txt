Американська компанія SpaceX вивела на орбіту ще 53 мінісупутники для поповнення орбітального угруповання глобальної мережі інтернет-покриття системи Starlink.

Як передає Укрінформ, про це повідомляє Space.com.
Запуск ракети-носія Falcon 9 був здійснений у п’ятницю, 28 жовтня, з космодрому у Каліфорнії о 04.14 годині за місцевим часом.
Всього 53 супутники були розгорнути на запланованій орбіта через близько 16 хвилин після запуску.

Зазначається, що SpaceX вже запустила понад 3500 супутників для поповнення орбітального угруповання глобальної мережі інтернет-покриття системи Starlink.
Багато з цих космічних апаратів запрацювали цього року.
Загалом у 2022 році SpaceX здійснила 49 орбітальних місій, і майже дві третини з них переправили в небо великі партії Starlink.
Як повідомляв Укрінформ, 6 жовтня американська компанія SpaceX вивела на орбіту ще 52 мінісупутники для поповнення орбітального угруповання глобальної мережі інтернет-покриття системи Starlink.