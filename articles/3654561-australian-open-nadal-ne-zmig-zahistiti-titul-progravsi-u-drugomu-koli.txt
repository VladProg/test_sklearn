У Мельбурні у середу, 18 січня, проходять поєдинки другого кола одиночного розряду Відкритого чемпіонату Австралії з тенісу.

Чемпіон Australian Open 2009 та 2022 років іспанець Рафаель Надаль достроково завершив виступ, не зумівши захистити свій минулорічний титул, передає Укрінформ.
За вихід до третього раунду змагань 22-разовий переможець турнірів серії Grand Slam програв американцю Маккензі Макдональду - 4:6, 4:6, 5:7.
У середині другого сета іспанець змушений був звернутися за допомогою лікарів, практично втративши можливість повноцінно пересуватися на корті через травму ноги.
Наступним суперником Макдональда буде переможець матчу Далібор Сврчина (Чехія) - Йосіхіто Нісіока (Японія).
Відкритий чемпіонат Австралії пройде до 29 січня.
Фото: Getty Images/Global Images Ukraine.