Головний тренер футболістів «Дніпра-1» Олександр Кучер розповів, чого він очікує від матчу-відповіді с кіпрським АЕКом в 1/16 фіналу Ліги конференцій.

Перша зустріч суперників завершилась перемогою кіпріотів з рахунком 0:1.
Наставник українського клубу підкреслив, що цей поєдинок дуже важливий для нашої Батьківщини, передає Укрінформ.
«Головне - це, мабуть, наше бажання. Звичайно, що бажання має перетворюватися на забити м’ячі. Так, звісно, хлопці повинні вийти і бути агресивними, налаштованими, грати великим бажанням і від цього отримувати задоволення. І щоб від цього вболівальники теж отримували радість. Ми усвідомлюємо, що будемо проводити цей матч у річницю війни. І хлопці це теж розуміють. Будемо їх готувати, і гадаю, вони з повною відповідальністю підійдуть до цієї зустрічі, бо для нашої Батьківщини це дуже важливий матч. Будемо битися до останнього», - сказав Кучер.
Поєдинок «Дніпро-1» - АЕК розпочнеться сьогодні у словацькому місті Кошице о 19.45.
Фото: scdnipro1.com.ua.