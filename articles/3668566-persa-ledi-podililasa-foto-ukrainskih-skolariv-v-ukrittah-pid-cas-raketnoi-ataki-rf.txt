Через російські ракетні атаки українські діти змушені навчатись в укриття, засвоюючи там, що таке добро і зло та яку ціну має свобода.

Про це зазначила дружина Президента Олена Зеленська у Твіттері, опублікувавши фото школярів з бомбосховищ, передає Укрінформ.


"Реальність українських дітей сьогодні – навчатись в укритті, ховаючись від російських ракет. Поки сили ППО захищають наше небо, ці діти боронять наше майбутнє. Під звуки вибухів вони отримують, можливо, найважливіший урок свого життя: що таке добро і зло та яку ціну має свобода", - підкреслила перша леді.



Як повідомляв Укрінформ, російські військові 10 лютого завдали масованого ракетного удару по об’єктах критичної інфраструктури України і станом на 11.30 противник здійснив 71 пуск крилатих ракет, знищено 61 крилату ракету ворога.
Фото: Олена Зеленська, Твіттер