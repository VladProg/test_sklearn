Українка Анастасія Соболєва другий тиждень поспіль зіграє у фіналі турніру Міжнародної федерації тенісу (ITF) в Анталії (Туреччина) із призовим фондом $15 тис.

У матчі 1/2 фіналу змагань посіяна під 7-м номером Соболєва за 2,5 години обіграла шосту «сіяну» росіянку Катерину Овчаренко - 7:6 (7:4), 3:6, 6:1, передає Укрінформ.
У вирішальному поєдинку турніру 29 січня 18-річна українка зустрінеться з ще однією представницею рф - Дарією Лодіковою.
Як інформує BTU, для Анастасії Соболєвої це буде шостий фінал на турнірах ITF в одиночному розряді, в якому вона боротиметься за свій п'ятий титул.
Фото: ФТУ.