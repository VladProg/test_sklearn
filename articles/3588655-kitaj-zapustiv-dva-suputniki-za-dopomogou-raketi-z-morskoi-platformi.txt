Влада Китаю успішно запустила два експериментальні супутники з пускової платформи в Жовтому морі.

Як передає Укрінформ, про це повідомляє Сіньхуа.

Експериментальні супутники CentiSpace-S5/S6, оснащені системою посилення супутникової навігації LEO, стартували в п'ятницю 21.10 за пекінським часом за допомогою ракети-носія "Чанчжен-11", після чого успішно вийшли на задану орбіту.
CentiSpace-S5/S6 використовуватимуться для відстеження стану роботи глобальної системи навігаційних супутників у режимі реального часу.
Крім того, вони протестують можливість збільшення точності сигналу навігаційної інфраструктури та проведуть випробування лазерного зв'язку між супутниками.
Цей запуск став 441-м для ракет-носіїв серії "Чанчжен".
Як повідомляв Укрінформ, влада Китаю запустила у вівторок, 27 вересня, трьох нових супутників у космос за допомогою ракети-носія «Чанчжен-6».