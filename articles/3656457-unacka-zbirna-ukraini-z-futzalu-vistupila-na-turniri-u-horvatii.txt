Футзалісти юнацької збірної України (U19) зіграли на турнірі Umag Nations Cup 2023, що завершився у хорватському місті Новиград.


У стартовому поєдинку наша команда зіграла внічию із Францією (4:4), а потім обіграла Словенію (2:1), передає Укрінформ.
В останньому матчі на «синьо-жовтих» очікувало випробування Італією. Якщо після першого тайму рахунок був нічийним, то після завершення другої половини зустрічі зафіксована перемога представників Апеннін - 7:2.
Як повідомлялося, за підсумками жеребкування попереднього та основного раундів відбору Євро-2023 (U19) українці потрапили до групи 2 основного раунду, де зустрінеться з Румунією, Сербією та переможцем групи В попереднього раунду (Чорногорія, Сан-Марино, Гібралтар).
Міні-турнір прийматиме Сербія.
Фото: futsal.com.ua.