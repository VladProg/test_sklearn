Компанія SpaceX здійснила запуск ракети Falcon 9 з європейським супутником зв'язку Eutelsat 10B.

Про це повідомляє Укрінформ із посиланням на допис компанії у Твіттері.


Liftoff! pic.twitter.com/gTbH5zOKCq
— SpaceX (@SpaceX) November 23, 2022

Запуск здійснено у середу о 04:57 за київським часом з космодрому на мисі Канаверал у Флориді.
Після цього Falcon 9 успішно вивела на орбіту Eutelsat 10B. Апарат вагою 4,5 тонни, розроблений і побудований компанією Thales Alenia Space для компанії Eutelsat Communications, призначений для надання послуг зв'язку морському та повітряному транспорту. Супутник оснащений 36 транспондерами Ku-діапазону та 20 транспондерами C-діапазону.
Eutelsat 10B є заміною супутника Eutelsat 10A, термін служби якого спливає наприкінці 2023 року.
Як повідомляв Укрінформ, у листопаді SpaceX запустила на орбіту два телекомунікаційні супутники для міжнародної організації супутникового зв'язку Intelsat.