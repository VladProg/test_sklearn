Національний цирк України попри війну розпочав 2023-й рік із прем’єри нової шоу-програми "Цирк у стилі джаз".

Про це Укрінформу повідомили в пресслужбі цирку.

"Попри війну Національний цирк України створив новий проєкт "Цирк у стилі джаз", використавши можливості унікального циркового джаз-оркестру та розширивши аудиторію від дітей до справжніх поціновувачів живої музики. За час війни – це п'ятий проєкт Національного цирку України", – зазначив гендиректор Національного цирку Владислав Корнієнко.

Нова циркова програма включає номери "Акробати на батутній доріжці", "Екзотичні тварини", "Ілюзія", "Повітряна гімнастика на полотнах" та інші.



Фото: circus.kiev.ua
Усі номери виконуються під супровід оркестру Національного цирку під керівництвом маестро Марка Резницького.
Перше фото: chernobrovin/Depositphotos