Відомий американський актор Джеремі Реннер вперше вийшов на зв’язок із лікарні після нещасного випадку.

Допис актор розмістив у Інстаграмі, повідомляє Укрінформ.
«Дякую всім за теплі слова. Зараз я надто знесилений, щоб багато писати. Але я шлю вам усім любов», - написав Реннер і опублікував селфі з лікарні.













Переглянути цей допис в Instagram






















Допис, поширений Jeremy Renner (@jeremyrenner)



У понеділок, 2 січня, стало відомо, що актор перебуває у критичному, але стабільному стані унаслідок травм, яких зазнав через аварію, пов’язану з погодними умовами, під час прибирання снігу. Поліція розпочала розслідування інциденту.
Як з’ясувалося, нещасний випадок стався у Ріно, штат Невада. За словами шерифа, Реннер почав розкопувати свій автомобіль, який занесло снігом біля дому, за допомогою снігоприбирального комбайна PistenBully. Після відбуксирування автомобіля PistenBully відкотився назад і збив Реннера.
За даними ЗМІ, через численні травми актора прооперували.
Реннер є дворазовим номінантом на премію «Оскар». Він зіграв у кількох фільмах Marvel Клінта Бартона (Соколине Око), зокрема у фільмах "Тор" і "Месники". Актор знявся в багатьох блокбастерах, у тому числі у фільмах "Прибуття", "Афера по-американськи", "28 тижнів потому", двох стрічках із серії "Місія нездійсненна".
Джеремі Реннер виконує головну роль у серіалі "Мер Кінгстауна", другий сезон якого виходить у січні.