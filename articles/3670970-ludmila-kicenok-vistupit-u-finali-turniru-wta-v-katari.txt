Українсько-латвійський дует Людмила Кіченок - Олена Остапенко пробився у фінал на турнірі Жіночої тенісної асоціації (WTA) - Qatar TotalEnergies Open - у Досі (Катар) із призовим фондом $780,637 тис.

У півфінальному матчі парного розряду посіяні під 2-м номером Кіченок та Остапенко здобули вольову перемогу над китайсько-російським тандемом Чжаосюань Ян - Віра Звонарьова - 1:6, 6:3, 10:6, передає Укрінформ.
Тенісистки провели на корті 1 годину 20 хвилин.
У фіналі змагань Кіченок та Остапенко зустрінуться з переможницями протистояння лідерок «посіву» американками Корі Гауфф і Джессікою Пегули з посіяною під 4-м номером мексикансько-китайською парою Джуліана Олмос - Шуай Чжан.
Турнір Qatar TotalEnergies Open триватиме до 18 лютого.
Фото: Getty Images.