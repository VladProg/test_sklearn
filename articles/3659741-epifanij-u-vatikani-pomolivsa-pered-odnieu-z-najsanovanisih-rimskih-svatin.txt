Предстоятель ПЦУ митрополит Епіфаній під час візиту до Ватикану помолився перед однією з найшанованіших римських святинь - іконою Salus Populi Romani.

Як передає Укрінформ, про це повідомив посол України у Ватикані Андрій Юраш у Фейсбуці.






Епіфаній у Ватикані помолився перед однією з найшанованіших римських святинь / Фото: Посольство України при Святому Престолі

























«Перед спільною молитвою в День молитви за єдність християн у папській базиліці Сан-Паоло Поза Мурами разом із Папою Франциском глава Православної церкви України Блаженніший митрополит Київський і всієї України Епіфаній приватно помолився перед однією з найшанованіших римських святинь ще з 6 століття - іконою Salus Populi Romani - у другій папській базиліці Санта Марія Маджоре», - написав Епіфаній.
Юраш додав, що це великий вияв поваги до Святині, яку Папа Франциск любить найбільше і молиться найчастіше, якщо не брати до уваги Його духовне служіння у Базиліці Святого Петра.
Як повідомлялося, митрополит Київський і всієї України Епіфаній перебуває з першим офіційним візитом у Римі. У складі делегації Всеукраїнської ради церков і релігійних організацій Предстоятель ПЦУ взяв участь у зустрічі з Папою Римським Франциском та низкою очільників інституцій Римсько-католицької церкви, відповідальних за міжхристиянський та міжрелігійний діалог, взаємодію з Україною та поширення інформації.