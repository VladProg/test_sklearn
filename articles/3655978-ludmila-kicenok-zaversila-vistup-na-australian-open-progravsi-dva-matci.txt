Українка Людмила Кіченок достроково залишає Відкритий чемпіонат Австралії з тенісу у Мельбурні.

У стартовому колі змішаного розряду Кіченок та еквадорець Гонсало Ескобар програли австралійському міксту Кімберлі Біррелл - Рінкі Хідзиката - 1:6, 6:7 (5:7), передає Укрінформ.
У другому сеті Кіченок та Ескобар не змогли утримати перевагу, ведучи з рахунком 4:1 та 5:3, не реалізувавши потім сетбол.
Як повідомлялося, раніше Людмила Кіченок вибула з боротьби у парній сітці Australian Open, разом із Оленою Остапенко із Латвії, програвши в матчі першого кола.
Перший у сезоні турнір серії Grand Slam триватиме до 29 січня.
Фото: Getty Images.