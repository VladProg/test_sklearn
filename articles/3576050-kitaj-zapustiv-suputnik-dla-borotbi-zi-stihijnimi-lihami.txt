Влада Китаю в середу, 21 вересня, здійснила успішний запуск супутника для дослідження навколишнього середовища.

Як передає Укрінформ, про це повідомляє Сіньхуа.
Супутник Yunhai-1 03 був запущений о 7:15 за пекінським часом із космодрому Цзюцюань на північному заході країни за допомогою ракети-носія Long March-2D.

Він успішно вийшов на задану орбіту.

Новий супутник буде в основному використовуватися для дослідження атмосферного, морського середовища та космічного простору, а також боротьби зі стихійними лихами та проведення наукових експериментів.

Для ракет-носіїв серії Long March цей запуск став 438-м.

Як повідомляв Укрінформ, компанія SpaceX Ілона Маска вивела на орбіту ще 54 міні-супутники для поповнення орбітального угрупування глобальної мережі інтернет-покриття системи Starlink.