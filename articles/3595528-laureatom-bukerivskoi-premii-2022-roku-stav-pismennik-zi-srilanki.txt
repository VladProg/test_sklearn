Переможцем міжнародної Букерівської премії 2022 року став письменник зі Шрі-Ланки Шехан Карунатілака за роман «Сім місяців Маалі Алмейди» (The Seven Moons of Maali Almeida).



Про це повідомляє Укрінформ з посиланням на сайт премії.

«Шехан Карунатілка став другим автором зі Шрі-Ланки, який отримав Букерівську премію за роман «Сім місяців Маалі Алмейди»», - йдеться у повідомленні.
Головний герой книги — Маалі Алмейда, військовий фотограф, азартний гравець і прихований гей. За сюжетом він прокидається мертвим, не маючи жодного уявлення про те, як і чому його вбили. Чоловік хоче розкрити таємницю власного вбивства та вважає, що став мішенню за свої фотографії. У потойбічному світі йому дають сім місяців, щоб спробувати зв’язатися з чоловіком і жінкою, яких він любить найбільше, і привести їх до прихованого сховища фотографій.
Книга була опублікована 4 серпня 2022 року.
Церемонія присудження нагороди відбулася у Лондоні.
Нагадаємо, міжнародна Букерівська премія заснована 2005-го та до 2015 року вручалася раз на два роки. Премія присуджувалася як англомовному письменнику, так і автору, чиї твори перекладені англійською. З 2016 року премію почали вручати щорічно виключно за перекладені англійською мовою художні літературні твори.
Лауреатом міжнародного «Букера» 2021 року став французький письменник Девід Діоп з книгою «Вночі вся кров чорна» («At Night All Blood is Black»).