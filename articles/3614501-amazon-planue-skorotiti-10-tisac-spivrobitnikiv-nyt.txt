Американська компанія Amazon має намір провести масові скорочення, звільнивши близько 10 тис. співробітників.

Як повідомляє Укрінформ, про це пише New York Times.

Зазначається, що скорочення розпочнуться уже цього тижня й стануть найбільшими за всю історію існування компанії. Переважно скоротять співробітників департаментів роздрібної торгівлі, кадрів та пристроїв, які займаються розробкою таких девайсів, як розумна колонка Еко.

Загалом скорочення торкнуться менш ніж 1% глобального персоналу Amazon й 3% корпоративних співробітників (більшість співробітників компанії отримують погодинну оплату та працюють у численних логістичних центрах компанії - ред.).

Нагадаємо: раніше було оголошено про масові скорочення у інших технологічних гігантах, зокрема у Apple, Meta, Twitter, Salesforce.