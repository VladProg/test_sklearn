Українка Даяна Ястремська не змогла пробитися до основної сітки турніру Жіночої тенісної асоціації (WTA) - Qatar TotalEnergies Open - у Досі (Катар) із призовим фондом $780,637 тис.

У півфіналі кваліфікації Ястремська (№102 рейтингу WTA) поступилася фіналістці US-Open-2021 Лейлі Фернандес з Канади (№39) - 6:3, 3:6, 3:6, передає Укрінформ.
Нагадаємо, Ангеліна Карініна та Катаріна Завацька програли у першому колі відбору катарських змагань.
Турнір у Досі триватиме до 18 лютого.
Фото: Getty Images.