Український тенісист Ілля Марченко не зміг подолати стартовий бар'єр турніру ATP Challenger Tour в американському місті Ром із призовим фондом $80,000.

Ілля (№375 АТР) поступився екс-40-й «ракетці» світу Раяну Гаррісону зі США, який нині посідає 567-й рядок світового рейтингу, - 3:6, 6:3, 3:6, передає Укрінформ.
Суперники провели на корті 2 години 4 хвилини.
Марченко та Гаррісон зіграли мід собою вдруге. 2016 року українець у трьох сетах переміг американця на турнірі АТР в Акапулько.
Фото: btu.org.ua.