Воротар київського «Динамо» Руслан Нещерет підписав новий контракт із «біло-синіми».

Як повідомляє офіційний сайт столичного футбольного клубу, голкіпер залишиться в «Динамо» ще на п'ять років, передає Укрінформ.
Вихованець ДЮФШ «Динамо» імені Валерія Лобановського залучався до роботи з першою командою «біло-синіх» із 17-річного віку. 31 жовтня 2020 року Нещерет дебютував у основному складі в поєдинку з «Дніпром-1», а вже за кілька днів, 4 листопада, змусив говорити про себе всю Європу, продемонструвавши видовищну гру у виїзному поєдинку Ліги чемпіонів проти каталонської «Барселони».
У сезоні-2022/2023 Руслан провів у складі «Динамо» 10 матчів (8 у Прем’єр-лізі та 2 у Лізі Європи).
Фото: fcdynamo.com.