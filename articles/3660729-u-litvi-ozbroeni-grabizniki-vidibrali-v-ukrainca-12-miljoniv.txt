Литовська прокуратура повідомила про велике пограбування громадянина України, а також про те, що підозрюваних вже затримано, гроші знайдено.



Про це повідомляє Укрінформ із посиланням на Delfi.
Увечері 25 січня поліція Маріямпольського округу отримала повідомлення про те, що на дорозі Каунас-Маріямполе-Сувальщина озброєні невідомі, які видавали себе за поліцейських, зупинили автомобіль громадянина України та викрали його сумку.
Згідно з матеріалами справи, у сумці була значна сума – 12 млн гривень (понад 305 000 євро). Поліція оперативно затримала чотирьох підозрюваних. Під час обшуків знайдено докази (вогнепальна зброя, ніж та ін.). Знайдено також викрадені підозрюваними гроші. Проводиться розслідування.
Озброєне пограбування у Литві передбачає позбавлення волі на строк від 2 до 10 років.
Фото: Delfi