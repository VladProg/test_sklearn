У межах проведення п’ятого Кам’янець-Подільського міжнародного кінофестивалю «Бруківка» вдалося зібрати майже 300 тис. грн для підтримки ЗСУ.

Як передає Укрінформ, про це у Фейсбуці повідомив режисер, організатор Кам’янець-Подільського міжнародного кінофестивалю «Бруківка» Андрій Заєць.
«Провели 33 основних і 4 допоміжних благодійних вечори кіно для підтримки Збройних сил України в рамках 5-го Міжнародного кінофестивалю «Бруківка» в Кам'янці-Подільському, на якому було показано в цілому майже 200 коротких і повних метрів з України та 70 країн світу», - написав Заєць.
За його словами, у межах фестивалю вдалося зібрати майже 300 тис. грн для потреб активістів та волонтерських організацій, які займаються підтримкою ЗСУ.
П’ятий Кам’янець-Подільський міжнародний кінофестиваль «Бруківка» тривав із з 24 березня до 5 грудня.
Як повідомляв Укрінформ, Кам’янець-Подільський міжнародний кінофестиваль «Бруківка» назвав переможців другого етапу благодійного марафону українського і міжнародного кіно на підтримку Збройних сил.
Фото: Андрій Заєць