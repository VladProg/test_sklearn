Кияни забили п’ять м’ячів у ворота суперника.

«Динамо» розгромило «Унірю Деж» у спарингу на тренувальному зборі в Туреччині – 5:1, передає Укрінформ.

Чотири м’ячі кияни провели у першому таймі. Протягом перших 13-ти хвилин дублем відзначився Беніто. Також у першій половині відзначилися Олександр Тимчик та Владислав Ванат.
У другому таймі команди обмінялися голами. У «динамівців» відзначився Владислав Супряга.
Перемога над румунською командою стала першою для підопічних Мірчі Луческу на зборі у Туреччині.
Раніше «біло-сині» розгромно програли віденському «Рапіду» (0:4), поступилися «Марібору» (0:2) і зіграли внічию з «Аустрією Лустенау» (2:2).
Як повідомляв Укрінформ, наступний контрольний поєдинок у «Динамо» заплановано на 6 лютого зі «Шкендією». Також кияни проведуть контрольний матч із «Сілексом» 11 лютого та «Пахтакором» 14 лютого.
Фото: fcdynamo.com