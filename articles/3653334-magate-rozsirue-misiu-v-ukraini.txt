Міжнародне агентство з атомної енергії (МАГАТЕ) розширює місію в Україні.

Про це заявив гендиректор агентства Рафаель Гроссі у Твіттері, передає Укрінформ.
«МАГАТЕ розширює свою присутність в Україні, щоб допомогти запобігти ядерній аварії під час конфлікту, що триває. Я пишаюся тим, що очолюю цю місію в Україні, де ми розгортаємо роботу на всіх АЕС країни, щоб надавати допомогу у гарантуванні ядерної безпеки», - написав він.
Як повідомляв Укрінформ, очікується, що генеральний директор МАГАТЕ Рафаель Маріано Гроссі відвідає Україну цього тижня з метою забезпечення постійної присутності експертів з ядерної та фізичної ядерної безпеки на всіх об'єктах атомної енергетики країни.
Гроссі відвідає Південноукраїнську та Рівненську атомні електростанції (АЕС), а також Чорнобильську АЕС, щоб запустити місії у складі двох експертів МАГАТЕ на кожному з об'єктів.
Загалом МАГАТЕ матиме близько 11-12 експертів, постійно присутніх в Україні.
У грудні Гроссі провів переговори у москві щодо створення зони безпеки навколо захопленої російськими військами Запорізької АЕС.
Фото: АА