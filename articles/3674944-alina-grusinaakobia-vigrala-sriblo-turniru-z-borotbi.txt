Коляденко та Бєлінська - бронзові призерки змагань.

Українські спортсменки здобули три нагороди на турнірі з боротьби в Александрії, Єгипет, повідомляє Асоціація спортивної боротьби України, передає Укрінформ.

У категорії 57 кг срібною призеркою стала Аліна Грушина-Акобія. Вона здолала представниць Німеччини, Бразилії та Китаю, але у фіналі не змогла виступити через травму.

У вазі 62 кг бронзу взяла Ірина Коляденко, а ще одне третє місце Україні принесла Алла Бєлінська у категорії 68 кг.

Як повідомляв Укрінформ, збірна України з греко-римської боротьби виграла Гран-прі Франції, який проходив у Ніцці.

Фото: ukrwrestling.com