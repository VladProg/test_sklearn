Союз європейських футбольних асоціацій (УЄФА) призначив арбітрів на поєдинки у відповідь стадії плей-офф Ліги конференцій.

Зустріч між «Дніпром-1» та кіпрським АЕК обслуговуватимуть рефері з Данії, передає Укрінформ.
Суддівську бригаду очолить 42-річний Якоб Кехлет; асистенти на лінії - Ларс Хуммельгор та Віктор Скітте; четвертий арбітр - Мортен Крог.
Матч «Дніпро-1» - АЕК відбудеться 23 лютого у словацькому місті Кошице, початок - о 19.45 за київським часом.
Як повідомляв Укрінформ, перша гра у Ларнаці завершилася поразкою «Дніпра-1» з рахунком 0:1.
Переможець протистояння вийде до 1/8 фіналу Ліги конференцій УЄФА.
Фото: uefa.com.