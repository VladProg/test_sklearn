Представникам російської федерації не місце на Олімпіаді та в інших міжнародних спортивних турнірах.

Як передає Укрінформ, про це заявив Президент України Володимир Зеленський у вечірньому відеозверненні.
“Продовжуємо дипломатичний марафон для того, щоб не допустити використання кремлем світового спорту та Олімпійського руху для своєї пропаганди. Представникам держави-терориста на місце на Олімпіаді та міжнародних турнірах”, - сказав Президент.
Він додав, що Україна вже звернулась до великих міжнародних компаній, які найбільше підтримують Міжнародний олімпійський комітет, з відповідними листами.
“Це великі міжнародні компанії, які точно зацікавлені в тому, щоб їхню репутацію, підтримку, не використовували заради пропаганди війни”, - розповів Зеленський.
Як повідомлялося, МОК оприлюднив заяву, в якій допустив можливість участі росіян і білорусів у Олімпіаді в Парижі під нейтральним прапором. На заяву вже відреагували Президент України Володимир Зеленський, міністр молоді та спорту Вадим Гутцайт, міністр закордонних справ Дмитро Кулеба та інші посадовці. На знак протесту Україна може бойкотувати паризькі Ігри.
Через можливість участі в Олімпіаді рф і білорусі до Міжнародного олімпійського комітету звернувся міністр закордонних справ України Дмитро Кулеба.