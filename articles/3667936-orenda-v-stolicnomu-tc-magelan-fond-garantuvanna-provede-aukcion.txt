Фонд гарантування вкладів фізичних осіб 13 лютого виставляє на аукціон з оренди, комерційне приміщення АТ «МР Банк» в ТЦ «Магелан».

Як передає Укрінформ, про це повідомляє пресслужба Фонду гарантування.
«13 лютого 2023 року в системі Prozorro.Продажі відбудеться аукціон з передачі в оренду об’єкта нерухомості АТ «МР Банк», а саме: частини нежитлового приміщення першого поверху торговельно-розважального центру «Магелан» у Києві загальною площею 31,0 кв. м», - йдеться в повідомленні.
Зазначається, що приміщення використовувалось як відділення банку, має зручне розташування у торговельно-розважальному центрі та забезпечене всіма необхідними комунікаціями. ТЦ «Магелан» розташований за адресою: м. Київ, проспект Академіка Глушкова, будинок 13-Б, у пішій доступності до станції метро «Теремки» та на перетині ключових транспортних магістралей – Одеської траси та Кільцевої дороги. Стартова ціна лоту (орендна плата за місяць) – 70 711,00 грн. Строк оренди об’єкта становить 12 місяців.
Як повідомляв Укрінформ, 25 лютого 2022 року НБУ ухвалив рішення про ліквідацію АТ "МР Банк". Цей банк є дочірнім банком російського сбєрбанку.