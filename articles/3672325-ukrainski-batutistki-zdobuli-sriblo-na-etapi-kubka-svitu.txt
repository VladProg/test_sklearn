У столиці Азербайджану завершився етап Кубка світу зі стрибків на батуті.

На другу сходинку п’єдесталу у синхронних стрибках зійшли українки Світлана Малькова та Катерина Кулешова, передає Укрінформ.
«Срібло» нашим спортсменкам приніс результат 46,010 бала.
Чемпіонкам - Каміллі Гомеш та Алісі Гомез з Бразилії - Малькова і Кулешова програли 0,33 бала. «Бронзу» здобули представниці США Джессіка Стівенс та Трініті Ван Натта (44,500).
Зазначимо, що за крок від п’єдесталу зупинилася наша чоловіча синхронна пара Антон Давиденко і Микола Просторов. Від «бронзи» українців відділили лише 0,15 бала.
Фото: facebook.com/olympicua.