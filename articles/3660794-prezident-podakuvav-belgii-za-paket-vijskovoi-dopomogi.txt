Президент Володимир Зеленський подякував Бельгії за надання військової допомоги, яку уряд країни виділив 27 січня.


Про це він сказав у вечірньому відеозверненні, передає Укрінформ.
«Сьогодні ж маємо вагому новину з Бельгії – країни, у якій розташовані керівні структури Євросоюзу. Є рішення уряду Бельгії про пакет підтримки для нашої оборони. Те, що посилить ППО. Те, що збільшить мобільність наших військових на полі бою. Я дякую за цю підтримку. Я дякую всім країнам, усім лідерам, які цього тижня своїми рішеннями довели, що російська агресія зазнає поразки», - сказав глава держави.
Як повідомляв Укрінформ, уряд Бельгії 27 січня ухвалив рішення про виділення найбільшого на сьогодні пакета військової допомоги для України на суму 92 млн євро.
Фото: ОП