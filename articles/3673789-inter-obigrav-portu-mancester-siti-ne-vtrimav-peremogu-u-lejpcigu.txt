У Лізі чемпіонів УЄФА відбулися усі перші поєдинки стадії 1/8 фіналу.

Футболісти італійського «Інтера» обіграли португальський «Порту» - 1:0, а німецький РБ «Лейпциг» обмінявся голами з англійським «Манчестер Сіті» - 1:1, передає Укрінформ.

Успіх «Інтеру» на «Стадіо Джузеппе Меацца» («Сан-Сіро») у Мілані приніс гол Ромелу Лукаку на 86-й хвилині.
На «Ред Булл Арені» у Лейпцигу відзначилися форвард «Манчестер Сіті» Ріяд Марез, якому на 27-й хвилині асистував Ількай Гюндоган, та захисник господарів Йошко Гвардіол (70) після результативного пасу Марселя Гальстенберга.
Результати попередніх перших матчів 1/8 фіналу:
«Мілан» (Італія) - «Тоттенгем» (Англія) - 1:0
«Парі Сен-Жермен» (Франція) - «Баварія» (Німеччина) - 0:1
«Брюгге» (Бельгія) - «Бенфіка» (Португалія) - 0:2
«Боруссія» (Дортмунд, Німеччина) - «Челсі» (Англія) - 1:0
«Ліверпуль» (Англія) - «Реал» (Іспанія) - 2:5
«Айнтрахт» (Німеччина) - «Наполі» (Італія) - 0:2.
Поєдинки у відповідь 1/8 фіналу Ліги чемпіонів УЄФА відбудуться 7/8 та 14/15 березня.
Фото: AFP.