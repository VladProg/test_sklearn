Перша нагорода для України на цих змаганнях.

Український дзюдоїст Богдан Ядов здобув дебютне в кар’єрі «золото» Grand Slam з дзюдо, передає Укрінформ.

Ядов здобув «золото» у ваговій категорії до 66 кг.

На шляху до фіналу Богдан здолав ізраїльтянина Таля Флікера, словака Матея Поляка, іспанця Альберто Гатейро та південнокорейця Анома Джехона.

У фіналі українець мінімально переміг монгола Ергембаяра Баттогтога – 1:0.

Для 26-річного Ядова це перша перемога на турнірах серії Grand Slam.

Для України це 44-та нагорода на Grand Slam – 9 золотих медалей, 11 срібних та 24 бронзові.

Як повідомляв Укрінформ, у складі збірної України на цих змаганнях - дев'ятеро дзюдоїстів на чолі з з дворазовою чемпіонкою світу Дар'єю Білодід.
Фото: Getty Image