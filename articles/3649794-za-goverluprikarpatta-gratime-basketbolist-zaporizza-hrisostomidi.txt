Баскетбольний клуб української Суперліги «Прикарпаття-Говерла-КФВ» підсилив склад атакувальним захисником Рафаїлом Хрисостоміді, який дебютуватиме за івано-франківський клуб під час виїзних матчів у Черкасах.

20-річний Рафаїл Хрисостоміді раніше грав за харківські команди - «Збірну Харківської області» та «Політехнік», передає Укрінформ.
Нинішній сезон 20-річний Рафаїл розпочав в іншому клубі Суперліги - БК «Запоріжжя». У 8-ми матчах здобував в середньому 10,8 очка, робив 2,5 підбирання та 2,8 передачі.
Хрисостоміді гучно заявив про себе у Суперлізі в грудні, коли набрав 32 очки у матчі проти «Черкаських Мавп».
У «Говерлі» Рафаїл виступатиме під №15.
Фото: instagram.com/bcgoverla.if.