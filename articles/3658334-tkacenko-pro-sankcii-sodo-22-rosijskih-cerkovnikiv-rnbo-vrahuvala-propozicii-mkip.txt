Рада національної безпеки і оборони врахувала пропозиції Міністерства культури та інформаційної політики щодо запровадження санкцій проти російських духовних осіб.

Про це написав міністр культури та інформаційної політики Олександр Ткаченко у Телеграмі, передає Укрінформ.
“Рада національної безпеки і оборони запроваджує санкції щодо 21 керівника і священника Російської православної церкви. Серед яких, в тому числі, племінник Кирила Михайло Гундяєв. В цьому рішенні РНБО повністю враховано пропозиції Міністерства культури та інформаційної політики щодо 6 фізичних осіб рпцЦ, надіслані до КМУ та схвалені розпорядженням КМУ від 30.08.2022 № 768 "Про внесення пропозицій щодо застосування персональних спеціальних економічних та інших обмежувальних заходів (санкцій)"”, - написав Ткаченко.




Як повідомляв Укрінформ, Рада національної безпеки й оборони України ухвалила рішення про запровадження санкцій проти 22 російських духовних осіб, зокрема проти 21 представника рпц, а також голови Духовної ради російського Об’єднаного союзу християн віри євангельської (п'ятдесятники).