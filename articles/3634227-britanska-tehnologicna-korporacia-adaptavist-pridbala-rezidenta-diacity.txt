Британська технологічна корпорація Adaptavist придбала українську компанію Rozdoum, яка є резидентом Дія.City.

Про це повідомляє Укрінформ з посиланням на пресслужбу Мінцифри у Телеграмі.
«Українську компанію Rozdoum, яка є резидентом Дія.City, придбала глобальна технологічна компанія Adaptavist з Британії. Це перший випадок купівлі резидента Дія.City іноземною компанією», - йдеться в повідомленні.
У міністерстві переконані, що, купивши українську компанію, Adaptavist не лише підсилила свою експертизу у розробці технологічних рішень для бізнесу, а й зробила значний внесок у відбудову економіки нашої держави.
Як повідомляв Укрінформ, з 8 лютого поточного року в Україні працює спеціальний правовий режим Дія.City, розроблений для розвитку IT-галузі.
Станом на грудень 2022 року вже понад 400 технологічних компаній доєднались до податкового простору для IT-компаній в Україні – Дія.City.