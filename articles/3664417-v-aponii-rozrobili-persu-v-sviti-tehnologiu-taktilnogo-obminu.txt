Японські дослідники з телекомунікаційного гіганта NTT Docomo, університету Кейо та Нагойського технологічного інституту розробили нову технологію, яка дозволяє користувачам ділитися своїм відчуттям від торкання рукою.

Як передає Укрінформ, про це повідомляє NHK.


За їхніми словами, це перша подібна система у світі.
Зазначається, що у цій системі використовуються сенсори для вимірювання частоти ледь помітної вібрації, яку людина відчуває в момент торкання рукою предмета.
Отримані дані можуть використовуватися потім при відтворенні цієї вібрації пристрою, який знаходиться в руках іншої людини.

Фото: NTT Docomo

Дослідники заявляють, що ця система може допомогти у навчанні та збереженні навичок, заснованих на торканні рукою, наприклад, традиційного ремесла.
Ця технологія може також знайти застосування в онлайн роздрібній торгівлі, даючи можливість користувачам, які купують одяг, «помацати матеріал» до покупки.
Як повідомляв Укрінформ, вчені з Університету Цінхуа та Сіанського політехнічного університету (КНР) розробили ультратонкий, антимікробний і повітропроникний датчик, який може відслідковувати рухи тіла людини і навіть ледве вловиму людську міміку.
Перше фото: Bloomberg