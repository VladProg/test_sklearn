Американська компанія Apple презентувала два iPad 10-го покоління та оновлений медіаплеєр Apple TV із роздільною здатністю в 4К.

Як передає Укрінформ, про це повідомляє CNBC.
Новий iPad має 27,7-сантиметровий екран. У пристрою замість роз'єму Lightning зроблений USB-C. Також зникла кнопка «Home» внизу екрана. Її замінив пристрій для зчитування відбитків пальців у кнопці включення. iPad, який доступний у червоному, жовтому, блакитному або білому кольорах, підтримує Wi-Fi 6 та 5G.

Вартість одного екземпляра становить 449 доларів США, що на 120 доларів дорожче за версію iPad 9-го покоління.
Зазначається, що Apple iPad Pro 2022 продаватиметься у двох версіях екрану – 27,9 см та 32,8 см.

Великою зміною в iPad Pro є новий процесор M2, той самий, що був представлений у MacBook Air на початку цього року. Apple заявила, що він на 15% швидший за процесор M1, який використовувався в останній моделі iPad Pro, представленій у 2021 році.
Вартість версії планшету з 27,9 см екраном розпочинається від 799 доларів, а з 32,8 см від 1 099 доларів. У магазинах США товари слід очікувати з 26 жовтня.
Також компанія презентувала оновлений медіаплеєр Apple TV із роздільною здатністю в 4К.

Пристрій має швидший процесор і поставлятиметься у двох моделях: версія лише з Wi-Fi і 64 ГБ пам’яті та версія Wi-Fi + Ethernet, яка забезпечує дротове підключення до Інтернету та має вдвічі більше пам’яті.
Новий Apple TV 4K коштує від 129 доларів США, і його можна замовити з наступного вівторка.
Як повідомляв Укрінформ, американська компанія Apple випустила оновлення своєї операційної системи для iPhone (iOS 16.0.3) для виправлення багів.
Фото: Apple