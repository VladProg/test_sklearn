Американські компанії допоможуть Україні у відбудові енергетичного сектору, зокрема українська інфраструктура готова до нових проєктів для збільшення генерації.

Як передає Укрінформ, про це повідомляє НАЕК «Енергоатом» у Телеграмі.
«Українська інфраструктура готова до нових проєктів для збільшення генерації. Крім того, після деокупації Запорізької АЕС ми зможемо й експортувати електроенергію до Європи, що є теж інвестиційно привабливим для партнерів та інвесторів», – підкреслив президент Енергоатома Петро Котін.
Зазначається, що 9 лютого в ДП «НАЕК «Енергоатом» відбулася зустріч президента компанії Петра Котіна та віцепрезидента Хартмута Якоба з представниками одного з найбільших американських банківських холдингів JP Morgan. Голова американської делегації Вінсент А Ла Падула запевнив, що JP Morgan готовий допомагати Енергоатому в короткостроковій та довгостроковій перспективах і прагне долучитися до відбудови критичної української інфраструктури. Насамкінець сторони домовились про подальшу співпрацю і проведення консультацій стосовно реалізації спільних проєктів.
Як повідомлялося, ДП «НАЕК «Енергоатом» веде діалог щодо партнерства з британським розробником малих модульних реакторів Rolls-Royce.
Фото: Енергоатом, Telegram