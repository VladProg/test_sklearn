Штаб порятунку культурної спадщини прийняв 14 генераторів від ЮНЕСКО та розподілить їх по музеях, які найбільше цього потребують.

Як передає Укрінформ, про це повідомив міністр культури та інформаційної політики Олександр Ткаченко в Телеграмі.
"Отримали 14 генераторів від ЮНЕСКО. Наш Штаб порятунку культурної спадщини прийняв їх та розподілить по музеях, які найбільше їх потребують", – сказав Ткаченко.
Він зазначив, що найближчим часом Україна очікує ще генератори від країн-партнерів.
"Маємо забезпечити наші заклади обладнанням, щоб пережити зиму та мати змогу працювати", – наголосив міністр.
Як повідомлялося, у березні 2022 року в Україні створили Штаб порятунку культурної спадщини. Це музейна оборонна ініціатива, мета якої – порятунок української культурної та історичної спадщини, яку цілеспрямовано намагаються знищити російські окупанти, а згодом – допомога в її післякризовому відновленні.