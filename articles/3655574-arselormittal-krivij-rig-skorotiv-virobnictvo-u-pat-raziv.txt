За підсумками 2022 року ПАТ «АрселорМіттал Кривий Ріг» виробило 23,% запланованих обсягів сталі, 22,8% - прокату.

Про це повідомляє пресслужба підприємства, передає Укрінформ.
«Через повномасштабну війну в Україні, зменшення експортних можливостей та обмеження в енергопостачанні, виробничі потужності «АрселорМіттал Кривий Ріг» впродовж 2022 року були завантажені не більш як на 20-25%», - ідеться в повідомленні.

Зазначається, що компанія виготовила 1,2 млн т сталі, що дорівнює лише 23,1% від запланованих обсягів (5,1 млн т), 1,1 млн т прокату (22,8% від запланованих 4,8 млн т), 1,6 млн т чавуну (29% від запланованих 5,6 мн т).
За словами генерального директора «АрселорМіттал Кривий Ріг» Мауро Лонгобардо, підприємству попри все вдалося зберегти колектив, обладнання, воно продовжувало сплачувати податки, платити зарплату всім працівникам, стабільно відвантажувати продукцію замовникам.
Як повідомлялося, після ракетних атак у листопаді 2022 року ПАТ «АрселорМіттал Кривий Ріг» призупинило виплавку сталі та виробництво прокату. В роботі залишалася обмежена кількість потужностей.