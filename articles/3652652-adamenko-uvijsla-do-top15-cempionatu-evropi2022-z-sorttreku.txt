Вона стала першою українкою, що дійшла до фінальної стадії ЧЄ.

Українська шорт-трекістка Ксенія Адаменко стала шостою у фіналі В та посіла підсумкове 13-те місце на дистанції 1500 метрів на чемпіонаті Європи-2023, передає Укрінформ.
Таким чином, Адаменко стала першою українською шорт-трекісткою, яка вийшла у фінали чемпіонату Європи. А її результат - найкращий для України у 21-му сторіччі на цій дистанції.
Найкращий серед українських шорт-трекісток результат на чемпіонаті Європи на дистанції 1500 метрів встановила Наталія Сверчкова, чинна тренерка Ксенії Адаменко, яка у 2000 році посіла дев'яте місце.
Фото: Getty Images