У Празі відкрилая благодійна мистецька виставка «Нездолані», на якій представлені роботи 26 українських митців.

Про це повідомляє пресслужба Львівської ОВА, передає Укрінформ.

Зазначається, що експозиція складається з 50 творів живопису, кераміки та скульптури - це роботи 26 українських митців із різних регіонів.



«У кожного з них склалась різна доля, хтось активно працює в тилу, інші пішли на війну, ще інші пройшли жорстку евакуацію. Але всіх об’єднує не лише пережите минуле, а й спільне прагнення подолати ворога, віра в перемогу і краще майбутнє», - зазначили в ОВА.
Організатори виставки наголошують, що через колір, форму і зміст кожен твір певною мірю передає ідею нездоланності українського народу.
Виставка відбувається за підтримки Львівської ОВА в межах мистецького проєкту «Ми і Світ», місія якого - популяризувати українське мистецтво у світі. Її також підтримала Благодійна родинна фундація Карела Комарека.
Раніше виставки відбулися в Берліні, Відні, Львові, Парижі, Римі, а далі Канада, Америка і Австралія. У Празі виставка триватиме до 5 листопада.


Фото: Львівська ОВА