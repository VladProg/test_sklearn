У Чехії розпочалося голосування на виборах президента республіки на 14 900 виборчих дільницях.

Про це повідомляє Укрінформ.
За традицією вибори проходять у два дні: з 14.00 до 22.00 п’ятниці і з 08.00 до 14.00 суботи.
Право голосу в країні мають 8,25 млн осіб.
За пост глави держави змагаються Петр Павел і Андрей Бабіш.
Як повідомлялось, під час першого туру президентських виборів у Чехії 13-14 січня 61-річний генерал у відставці, ексглава Генштабу армії ЧР і колишній голова Військового комітету НАТО Петр Павел отримав 35,40% голосів, а 68-річний експрем’єр і мільярдер Андрей Бабіш - 34,99 відсотки.