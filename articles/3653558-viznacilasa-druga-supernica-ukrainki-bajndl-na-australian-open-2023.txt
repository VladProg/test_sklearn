Українська тенісистка Катерина Байндль виграла сьогодні свій стартовий матч на Відкритому чемпіонаті Австралії, що розпочався у Мельбурні.

Пізніше визначилася її суперниця у другому колы - американка Кеті Макнеллі (№94 WTA), передає Укрінформ.
Кеті обіграла 112-ту «ракетку» світу бразилійку Лауру Піґоссі - 7:5, 6:1. Суперниці провели на корті 1 годину 36 хвилин. Це перша перемога американки у сезоні.
Байндль і Макнеллі раніше ніколи одна проти одної не грали.
Перший у сезоні турнір серії Grand Slam Australian Open триватиме до 29 січня.
На фото: Кеті Макнеллі/Getty Images.