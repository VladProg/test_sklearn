Перша «ракетка» України Ангеліна Калініна не змогла пробитися до 1/2 фіналу турніру Жіночої тенісної асоціації (WTA) Hobart International у Гобарті (Австралія) із призовим фондом $259,3 тис.

У чвертьфіналі змагань Калініна за 2 години поступилася переможниці Australian Open-2020 американці Софії Кенін - 6:4, 3:6, 1:6, передає Укрінформ.
За вихід у фінал Hobart International Кенін зустрінеться з італійкою Елізабетою Коччерато, яка здобула вольову перемогу над американкою Бернардою Пера - 5:7, 7:6 (10:8), 6:4.
Хардовий турнір у Гобарті завершиться 14 січня.
Фото: Getty Images.