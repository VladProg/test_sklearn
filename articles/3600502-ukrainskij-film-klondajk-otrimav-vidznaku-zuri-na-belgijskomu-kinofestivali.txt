Українська стрічка «Клондайк» отримав відзнаку журі на Бельгійському кінофестивалі Film Fest Gent.

Як передає Укрінформ, про це повідомляє пресслужба Держкіно на Фейсбуці.
«Завдяки вражаючому cторітелінгу та геніальній постановці, режисерці цього фільму вдалося зобразити абсурдність війни з усіма втратами, які вона несе, і нагадати нам про її кінцеві, неминучі трагедії та багато інших важливих моментів, які надто легко забуваються протягом шляху. Цей фільм — данина силі жінок перед лицем неймовірних труднощів», — зазначило журі фестивалю.

У Держкіно відзначають, що 49-й Міжнародний кінофестиваль в місті Гент зібрав у своїй програмі всі фільми з цьогорічних передбачень номінантів на «Оскар», а також гучні фестивальні хіти — від Берліну до Венеції.
Як повідомляв Укрінформ, українська драма "Клондайк" здобула приз глядацьких симпатій на Берлінале. Також стрічку відзначило своєю премією фестивальне екуменічне журі. Ця нагорода присуджується фільмам як за мистецьку цінність, так і за їх гуманістичну проблематику.
Фільм "Клондайк" була створена за підтримки Держкіно у копродукції з Туреччиною. Його світова прем'єра відбулася у програмі World Dramatic Competition міжнародного кінофестивалю "Санденс".
"Клондайк" став першим в історії України ігровим фільмом у програмі головного фестивалю незалежного кіно у США.
Фото: Держкіно