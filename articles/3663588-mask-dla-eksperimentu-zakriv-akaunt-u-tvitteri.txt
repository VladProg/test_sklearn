Глава компанії Twitter Ілон Маск зробив свій обліковий запис у соціальній мережі приватним на одну добу, намагаючись перевірити, чи вплине це на збільшення залучення до власних твітів.

Як передає Укрінформ, про це повідомляє Bloomberg.
“Зробив мій обліковий запис приватним до завтрашнього ранку, щоб перевірити, чи бачите ви мої приватні твіти більше, ніж публічні”, - написав Маск у середу близько о 10-й годині ранку.
У вівторок користувач Ян Майлз Чеонг опублікував у Twitter результати тесту, який показує, що твіт, надісланий, коли його обліковий запис був закритим, отримав набагато більше лайків і переглядів, ніж той самий твіт, опублікований, коли його обліковий запис був відкритим.
Маск відповів, що це «надзвичайно тривожне явище», і пізніше пообіцяв провести власний експеримент.
Як повідомлялося, в американський мільярдер Ілон Маск купив Twitter у жовтні 2022-го року за $44 мільярди.