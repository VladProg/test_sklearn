Американський виробник мікросхем Intel вагається з початком будівництва заводів у Німеччині.

Про це повідомляє MDR, передає Укрінформ.
Intel планував розпочати будівництво двох заводів у Магдебурзі в першій половині 2023 року, але наразі строків не називає, тож виникли припущення про початок будівництва.
ЗМІ повідомляє, що компанія інвестує в обидва заводи 17 млрд, а держава при цьому зобов’язалася виділити в якості субсидії 6,8 млрд євро зі свого боку, однак німецька сторона досі не перерахувала гроші, тож американський виробник, мовляв, не буде оголошувати про дату початку будівництва, поки не отримає субсидії.
Міністр економіки землі Саксонія-Аншальт Свен Шульце очікує, що ЄС ухвалить рішення щодо фінансування в першому кварталі 2023 року.
Повідомляється, що вартість проєкту зросла до 20 млрд. євро, тому Intel хоче, щоб уряд Німеччини збільшив субсидії.
У листопаді Intel придбала ділянку площею 430 гектарів для запланованого заводського комплексу в промисловому парку Ойленберг у Магдебурзі за понад 100 мільйонів євро. Зараз об’єкт готують до будівництва. Серед іншого, хом’яків, які живуть у цій місцевості та знаходяться під охороною, вже переселили з земельної ділянки до Лейпцизького зоопарку.