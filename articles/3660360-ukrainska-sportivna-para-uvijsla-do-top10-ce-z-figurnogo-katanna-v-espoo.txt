Представники України у змаганнях спортивних пар Віолетта Сєрова та Іван Хобта завершила свій перший чемпіонат Європи на дев’ятому місці.

На Євро-2023 в Еспоо (Фінляндія) учні Пилипа Залевського були десятими в короткій програмі, а у довільній з результатом 96,19 піднялися на восьмий рядок. У підсумку наші фігуристи набрали 143,72 бала, передає Укрінформ.
Чемпіонами Європи стали італійці Сара Конті та Ніколо Маччі (195,13). Срібні медалі вибороли співвітчизники переможців Ребекка Гіларді та Філіппо Амброзіні (186,96). «Бронза» у Анніки Гокке та Роберта Кункеля (Німеччина) - 184,26.
Додамо, що 15-річна Віолетта Сєрова та 19-річний Іван Хобта минулого року взяли участь у чемпіонаті світу серед юніорів, де посіли шосте місце.
Нинішнього сезону українці успішно виступили на етапах юніорського Гран-прі та стали учасниками фінального турніру в Турині (Італія).
Фото: https://ufsf.com.ua.