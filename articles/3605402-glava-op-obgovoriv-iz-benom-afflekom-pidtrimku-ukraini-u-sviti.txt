Керівник Офісу Президента України Андрій Єрмак провів відеорозмову з американським кіноактором і режисером Беном Аффлеком.

Про це повідомляє Укрінформ із посиланням на пресслужбу ОП.
Співрозмовники обговорили шляхи для ще більшої підтримки України та її громадян. При цьому Єрмак запросив Аффлека відвідати країну.

Керівник Офісу Президента наголосив, що нині надзвичайно важливо зберігати високий рівень уваги всього світу до того, що відбувається в Україні. Зокрема, цьому можуть сприяти відомі особистості, які досягли успіху завдяки своєму таланту і популярні в усіх частинах світу.
Як повідомляв Укрінформ, американський актор Марк Гемілл, який виконав роль Люка Скайвокера у «Зоряних війнах», допоміг зібрати кошти на щонайменше 500 безпілотників для України в рамках фандрейзингової платформи United24.
Фото: ОП