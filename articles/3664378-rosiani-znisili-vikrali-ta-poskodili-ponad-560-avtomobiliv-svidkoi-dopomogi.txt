російськими загарбниками знищено, пошкоджено та викрадено понад 560 автомобілів швидкої допомоги.

Як передає Укрінформ, про це заявила заступник міністра охорони здоров’я з питань цифрового розвитку Марія Карчевич, передає МОЗ.
“Станом на зараз окупантами знищено, пошкоджено, захоплено понад 560 автомобілів швидкої допомоги. Тож реанімобілі — одна з важливих потреб! Усього закуплено 133 “швидких” за кошти, зібрані через UNITED24”, — повідомила Карчевич.
У МОЗ додали, що реанімобілі, придбані Медичними закупівлями України за кошти, зібрані через платформу UNITED24, вже рятують життя українців. Їх передано центрам екстреної медичної допомоги та медицини катастроф низки областей країни, більшість — у прифронтові регіони.
Це автомобілі швидкої допомоги типу “С”, які облаштовані всім необхідним для транспортування важкопоранених. Зокрема, дефібрилятором, кардіомонітором, кисневими балонами та апаратом штучної вентиляції легень.
Як повідомляв Укрінформ, станом на січень від 24 лютого минулого року росія зруйнувала в Україні 171 медзаклад, понад тисяча зазнали пошкоджень. На відбудову цих обʼєктів потрібно близько $1 млрд.