Євген Марусяк став першим українцем, який переміг на етапі Континентального кубка у стрибках з трампліна.

Українець Євген Марусяк переміг на етапі Континентального Кубка в Німеччині у стрибках з трампліна, передає Укрінформ.
У першому раунді він виконав стрибок на 138 м, у другому - на 135,5. З сумою 266,4 Марусяк став першим, відірвавшись від другого місця на 17,2 бала. Це перше в історії України досягнення такого рівня.
Срібним призером став німець Ремо Імгоф, «бронза» - у норвежця Бенджаміна Оствольда.
Фото: Getty Images