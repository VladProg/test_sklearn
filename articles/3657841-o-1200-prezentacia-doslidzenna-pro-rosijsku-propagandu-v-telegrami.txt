24 січня о 12:00 відбудеться брифінг на тему: "Пропаганда в смартфоні: чи став Телеграм розплідником російської пропаганди".

Організатори: Медіацентр Україна — Укрінформ.
Спікери:

Світлана Сліпченко - керівниця проекту VoxCheck;
Мирослава Маркова - аналітикиня VoxCheck, співавторка дослідження;
Вадим Міський - програмний директор ГО «Детектор медіа», автор блогу про російську пропаганду для закордоної аудиторії;
Марина Воротинцева - старший аналітик Центру протидії дезінформації при РНБО;
Павло Бєлоусов - експерт Школи цифрової безпеки DSS380.

Теми до обговорення:

Як ідентифікувати Телеграм-канал, який розповсюджує ворожу дезінформацію?
Які основні наративи та прийоми російської пропаганди у Телеграмі?
Чи змінилася російська пропаганда з 24 лютого? І які наративи залишилися незмінними?
Які наративи російської пропаганди можуть стати популярними у 2023 році?
Кібербезпека у Телеграмі: які загрози – окрім інформаційних – несуть анонімні телеграм-канали та якою інформацією краще не ділитися у месенджері?
Що Україна на державному рівні робить, аби протидіяти російській дезинформації зокрема і в Телеграмі під час повномасштабної війни?

Коротко. В межах дискусії VoxCheck презентує своє дослідження про дезінформацію у Телеграмі. У команді проаналізували понад 5,5 тисяч повідомлень із майже 60 російських та проросійських Телеграм-каналів та виділили 19 основних дезінформаційних наративів.
Троє з чотирьох українців читають новини переважно у соціальних мережах. І більшість опитаних надають перевагу саме Телеграму. Однак саме у Телеграмі російська пропаганда почувається найкомфортніше. Адже, на відміну від Фейсбука, Ютуба або Твіттера, контент у Телеграмі майже не модерується. Тож це розв’язує руки пропагандистам та дає їм більше методів для впливу на населення.
Формат заходу – офлайн (Зала 1).
Дивіться на YouTube-каналі Укрінформу.