Українки Марта Костюк та Даяна Ястремська у вівторок, 31 січня, проведуть стартові поєдинки на турнірі Жіночої тенісної асоціації (WTA) Thailand Open у Хуахіні (Таїланд) із призовим фондом $259,3 тис.

Костюк у першому колі протистоятиме Еньшо Лян (Тайвань), а Ястремська у свою чергу зіграє проти японки Моюки Учижими, передає Укрінформ.
Для Костюк та Ястремської це будуть перші матчі після виступу на турнірі серії Grand Slam - Відкритому чемпіонаті Австралії у Мельбурні.
Нагадаємо, Костюк дійшла до третього кола одиночного розряду, а у тандемі з румункою Оленою-Габріелою Русе зіграла у півфіналі парного розряду.
Ястремська завершила виступ після першого кола Australian Open.
На фото: Марта Костюк (Getty Image).