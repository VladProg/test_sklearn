Зараз у «Слузі народу» відбувається онлайн-опитування щодо виключення народного депутата Миколи Тищенка зі складу парламентської фракції.

Про це голова фракції Давид Арахамія повідомив в ефірі телемарафону "Єдині новини", передає Укрінформ.
"Зараз проходить онлайн-опитування щодо виключення його з фракції", – сказав Арахамія.
Як повідомлялося, пресслужба посольства України в Таїланді поінформувала, що 27 січня в готелі "Novotel" у Бангкоці запланована зустріч народного депутата Миколи Тищенка з представниками української громади для "обговорення питань покращення взаємодії". Голова Верховної Ради Руслан Стефанчук заявив, що не підписував розпорядження про відрядження до Таїланду для Тищенка.
Нардепа вже виключили зі політичної партії "Слуга народу" та звільнили з посади заступника голови парламентської фракції "Слуга народу".