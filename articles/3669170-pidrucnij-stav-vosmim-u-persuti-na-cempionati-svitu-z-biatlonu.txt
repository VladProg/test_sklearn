На 56-му чемпіонаті світу з біатлону в Обергофі (Німеччина) розіграли п'ятий комплект медалей.

Чоловічу гонку переслідування на 12,5 км виграв норвежець Йоганнес-Тінгнес Бьо, який подолав дистанцію з чистою стрільбою на чотирьох вогневих рубежах за 33 хвилини 34,5 секунди, передає Укрінформ.
«Срібло» здобув співвітчизник лідера світового сезону Стурла Легрейд, «бронзу» завоював швед Себастьян Самуельссон.
Кращим серед українців став Дмитро Підручний, який фіінішував восьмим.
Антон Дудченко посів 20-е місце, Артем Прима - 39-е Богдан Цимбал - 40-е.
Загалом на старт вийшли 60 біатлоністів.
14 лютого в Обергофі відбудеться чоловіча індивідуальна гонка на 20 км, 15 лютого - жіноча на 15 км.
ЧС-2023 з біатлону триватиме до 19 лютого.
Фото: Getty Images.