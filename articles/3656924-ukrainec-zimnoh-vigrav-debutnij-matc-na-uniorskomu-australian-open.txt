17-річний українець Андрій Зімнох з перемоги стартував на юніорському турнірі Відкритого чемпіонату Австралії з тенісу у Мельбурні.

У своєму дебютному матчі на Australian Open Зімнох за 2,5 години обіграв посіяного під 12 номером австралійця Хайдена Джонса - 6:1, 6:7 (5:7), 7:5, передає Укрінформ.
Путівку до третього раунду змагань Зімнох розіграє зі своїм ровесником із Чехії Якубом Філіпом.
Зазначимо, що Зімнох пробився до основної сітки змагань через кваліфікаційний турнір, обігравши у фіналі відбору першого «сіяного».
Андрій Зімнох посідає третє місце у національному юніорському рейтингу та 115-те у світовій класифікації ITF Juniors.

Відкритий чемпіонат Австралії триватиме до 29 січня.
Фото: Instagram.