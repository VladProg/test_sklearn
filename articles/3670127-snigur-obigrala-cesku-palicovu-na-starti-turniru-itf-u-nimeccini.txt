Українка Дар'я Снігур впевнено стартувала на турнірі Міжнародної федерації тенісу (ITF) у німецькому Альтенкірхені із призовим фондом $60 тис.

За вихід до другого кола змагань посіяна під 6-м номером Снігур за 50 хвилин завдала поразки представниці Чехії Барборі Паліцовій - 6:3, 6:1, передає Укрінформ.
Путівку до чвертьфіналу Снігур розіграє з німкенею Еллою Зайдель, яка у свою чергу взяла гору над своєю співвітчизницею Марою Гут (6:4, 6:3).
Турнір в Альтенкірхені пройде до 18 лютого.
Фото: AP Images.