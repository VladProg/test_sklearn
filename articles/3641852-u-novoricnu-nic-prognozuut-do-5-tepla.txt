В Україні 28 грудня опади ймовірні лише на Лівобережжі, температура протягом доби від 2° морозу до 3° тепла, на заході та півдні країни вдень 1-6° тепла.

Про це Укрінформу повідомили в Українському гідрометцентрі.
"Без істотних опадів, лише на Лівобережжі вночі невеликий мокрий сніг та дощ. Вітер північно-західний, 7-12 м/с. Температура протягом доби від 2° морозу до 3° тепла, на заході та півдні країни вдень 1-6° тепла; на високогір'ї Карпат вночі 5-10°, вдень 0-5° морозу", - йдеться в повідомленні.
У Києві та області у середу без істотних опадів. Вітер північно-західний, 7-12 м/с. У столиці температура вночі та вдень 0-2° тепла, на Київщині вночі та вдень від 2° морозу до 3° тепла.
Синоптики 29-30 грудня опадів не прогнозують. Лише вночі 29 грудня на північному сході країни пройде невеликий мокрий сніг, 30 грудня вночі місцями на Закарпатті та в Карпатах, вдень у більшості західних областей невеликий дощ. У південній частині вночі та вранці місцями туман. Вітер переважно південно-західний, 7-12 м/с, в Карпатах місцями пориви 15-20 м/с.
Температура 29 грудня вночі 0-5° морозу, вдень 0-5° тепла, на заході та півдні країни 4-9° тепла; 30 грудня у західній частині вночі 0-5° тепла, вдень 4-9°, на решті території вночі від 2° тепла до 3° морозу, вдень 2-7° тепла, у південній частині 6-11°.
У Києві та області 29-30 грудня опади не прогнозуються. Вітер переважно південно-західний, 7-12 м/с. У столиці температура вночі 0-2° морозу, вдень 29 грудня 2-4° тепла, 30 грудня 4-6° тепла; на Київщині 29 грудня вночі 0-5° морозу, вдень 0-5° тепла, 30 грудня вночі від 2° тепла до 3° морозу, вдень 2-7° тепла.
Згідно з прогнозом, 31 грудня - 1 січня в Україні без опадів, лише у північно-східних (вдень і у східних областях) 1 січня невеликий дощ. Температура вночі 31 грудня від 4° тепла до 2° морозу, 1 січня 0-5° тепла; вдень 2-8° тепла, у південних та західних областях, 1 січня в Україні 5-11°.
У Києві та області 31 грудня - 1 січня опади не очікуються. У столиці температура вночі 31 грудня 0-2° тепла, вдень 4-6° тепла; 1 січня вночі 2-4° тепла, вдень 7-9° тепла. На Київщині вночі 31 грудня від 3° тепла до 2° морозу, вдень 2-7° тепла; 1 січня вночі 0-5° тепла, вдень 5-10° тепла.