Китайська компанія Oppo представила новий бюджетний смартфон Oppo A17.

Як передає Укрінформ, про це повідомляє GSM Arena.
Пристрій має 16,7-сантиметровий рідкокристалічний дисплей з роздільною здатністю HD+ та частотою оновлення екрана 60 Гц.

Селфі-камера має 5 Мп, а на зворотній стороні є ще дві, з яких головна камера має 50 Мп.

У смартфоні встановлено процесор MediaTek Helio G35 та батарея потужністю 5 тисяч мегаампер за годину.
Операційна пам'ять Oppo A17 дорівнює 4 Гб, а внутрішня – 64 Гб.
Зазначається, що пристрій, який має боковий зчитувач відбитків пальців, буде доступний у двох кольорах – світло-блакитному й чорному.
Вартість одного екземпляра становить 130 доларів.