Українсько-німецький дует Надія Кіченок - Анна-Лєна Фрідсам вийшов до півфіналу турніру Жіночої тенісної асоціації - Upper Austria Ladies Linz - в Лінці (Австрія) із призовим фондом $259,3 тис.

У матчі 1/4 фіналу парного розряду змагань Кіченок та Фрідсам менш ніж за одну годину упевнено обіграли китайсько-білоруський тандем Хань Сіньюнь - Лідія Морозова - 6:3, 6:1, передає Укрінформ.
Путівку у фінал українсько-німецька пара розіграє з американками Кейтлін Крістіан та Сабріною Сантамарією, які у свою чергу завдали поразки угорсько-грузинському дуету Далма Гальфі - Оксана Калашникова - 7:6 (7:4), 6:4.
Хардовий турнір у Лінці триватиме до 12 лютого.
Фото: BTU.