Агентство США з міжнародного розвитку (USAID) поставить АТ «Укргазвидобування» 6 тис. тонн метанолу, що дозволить створити додатковий резерв стратегічних запасів.

Як передає Укрінформ. Про це повідомляє компанія у Фейсбуці.
«Ми дуже цінуємо підтримку міжнародних партнерів у цей складний для України час. З початком повномасштабної війни в Україні виник дефіцит великої кількості матеріалів і обладнання для газовидобування. Тому з минулого року ми ведемо перемовини з компаніями та організаціями з усього світу щодо допомоги з їх забезпеченням для збереження стабільності виробничих процесів. Представники USAID стали одними з перших, хто відгукнувся на наш запит, і ми вдячні їм за це», – сказав т.в.о. генерального директора Укргазвидобування Олег Толмачев.
Зазначається, що перша партія цієї поставки вже надійшла на склади компанії.
У компанії наголосили, що метанол є критично важливою сировиною для видобування, підготовки та транспортування природного газу.
«Від початку повномасштабної війни Укргазвидобування повністю перейшло на закупівлю метанолу у європейських постачальників. Допомога від USAID дасть можливість створити додатковий резерв стратегічних запасів та забезпечити безперебійний виробничий процес до кінця опалювального сезону», – додали в Укргазвидобування.
Як повідомлялося, АТ «Укргазвидобування» уклало контракт з польською компанією на придбання 12 тис. тонн метанолу за цінами на рівні довоєнних.


Фото з сайту ukravtonomgaz.ua