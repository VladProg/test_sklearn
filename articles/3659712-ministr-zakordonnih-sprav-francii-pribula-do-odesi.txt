Міністр закордонних справ Франції Катрін Колонна прибула з візитом до Одеси, щоб продемонструвати підтримку України.

Про це Колонна написала у Твіттері, передає Укрінформ

«В Одесі! Щоб продемонструвати підтримку Францією суверенітету України, сьогодні, як і вчора», - написала вона.
Глава української дипломатії Дмитро Кулеба подякував французькій колезі за сміливість і наголосив на важливості українсько-французького партнерства для припинення російської агресії та відновлення миру.
«Ласкаво просимо до Одеси! Дякуємо за ваш сміливий візит. З нетерпінням чекаю на обговорення ролі Франції у міжнародній танковій коаліції, ініціативи «Зерно з України» та Формули миру. Українсько-французьке партнерство залишається вирішальним для припинення російської агресії та відновлення миру», - зазначив глава української дипломатії.
Як повідомляв Укрінформ, у середу Німеччина й США оголосили про поставки основних бойових танків в Україну.