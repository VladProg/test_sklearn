Шостий етап Кубка світу з біатлону в Антгольц-Антерсельві (Італія) продовжила чоловіча спринтерська гонка на 10 км з двома вогневими рубежами.

Переможцем спринту став лідер сезону норвежець Йоганнес-Тінгнес Бьо, який з одним колом штрафу випередив у підсумку шведа Мартіна Понсілуому (1 промах) на 31,4 секунди та свого співвітчизника Стурлу Легрейда (0) - на 37,3 секунди.
Кращим серед українців став Артем Прима (1 промах) який фінішував із 31-м результатом (+2 хвилини 09,2 секунди).

Антон Дудченко (1) посів 41-е місце (+2.28,0), Денис Насико (0) - 44-е (+2.29,7), Тарас Лесюк (1) - 56-е (+2.53,7), Артем Тищенко (1) - 85-е (+4.06,6).
У суботу, 21 січня, відбудуться жіноча та чоловіча гонкки переслідування.
Програму італійського етапу Кубка світу-2022/23 завершать 22 січня класичні естафети.
Фото: Getty Images.