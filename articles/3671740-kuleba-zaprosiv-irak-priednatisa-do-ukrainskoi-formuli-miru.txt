Міністр закордонних справ України Дмитро Кулеба запросив Ірак приєднатися до втілення української формули миру.

Про це він повідомив у Твіттері за підсумками зустрічі з главою МЗС Іраку Фуадом Хуссейном, передає Укрінформ.
«Я зустрівся зі своїм іракським колегою Фуадом Хуссейном для подальшого розвитку наших двосторонніх відносин і міжнародного співробітництва. Я також запропонував Іраку приєднатися до зусиль щодо реалізації української формули миру», - написав Кулеба.

Фото: Twitter/Dmytro Kuleba

Як повідомляв Укрінформ, міністр закордонних справ України Дмитро Кулеба запросив Пакистан приєднатися до втілення української формули миру.