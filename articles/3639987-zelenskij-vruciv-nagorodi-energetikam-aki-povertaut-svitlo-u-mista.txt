Українські енергетики нині захищають суспільство, економіку і в цілому — майбутнє України.

Про це сказав Президент Володимир Зеленський під час церемонії нагородження енергетиків з нагоди їх професійного святу, передає Укрінформ.
Він нагородив працівників енергетичної сфери державними відзнаками та подякував за те, що вони цілодобово працюють, аби в українських домівках було світло.







Зеленський вручив держнагороди енергетикам, які повертають світло в міста / Фото: Офіс Президента














































"Дорогі наші захисники і захисниці! Тільки так ми можемо звертатись до усіх вас, до усіх, хто відновлює постачання електроенергії українцям після ударів російських терористів. Захисники і захисниці нашого життя, наших людей, нашої держави, нашого суспільства, нашої економіки і в цілому, впевнений, - нашого майбутнього. Я вітаю всіх вас, всіх українських енергетиків з вашим професійним святом. Коли Україна переможе, я хочу, щоб всі наші люди знали, що українські енергетики - серед тих, хто забезпечив перемогу і забезпечує постійно своєю увагою, своєю сумлінністю, і буквально забезпечує майбутню перемогу своїми руками", - сказав глава держави.
Як повідомлялося, із 10 жовтня рф завдає масованих атак ракетами і дронами по енергетичній інфраструктурі. Енергетики цілодобово ліквідовують наслідки обстрілів.