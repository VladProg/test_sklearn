Міністерство цифрової трансформації у 2022 році запустило в застосунку та на порталі «Дія» 39 нових сервісів для українців.

Про це повідомив віцепрем'єр-міністр – міністр з питань цифрової трансформації Михайло Федоров у Телеграмі, передає Укрінформ.
«Наша команда активно працювала над розвитком Дії. Реагувала на виклики війни та потреби українців. Запустили 39 нових сервісів у застосунку та на порталі. Впевнено рухаємося до цифровізації 100% найпопулярніших послуг», - зазначив він.

Міністр додав, що цифровізація стала основою для ефективного функціонування держави під час повномасштабного вторгнення російської федерації в Україну.
Як повідомлялось, Міністерство цифрової трансформації запускає безоплатний курс із криптограмотності для українців, який стартує в лютому 2022 року на порталі «Дія».
Фото: Мінцифри