Кількість учасників небанківського фінансового ринку в січні зменшилася з 1 459 (станом на грудень 2022 року) до 1 436.

Як передає Укрінформ, про це повідомила пресслужба Національного банку.
«До реєстру включено одну фінансову компанію. Водночас із реєстрів виключено 24 учасників ринку небанківських фінансових послуг: 14 фінансових компаній, два ломбарди, одну кредитну спілку та одну лізингову компанію виключено з реєстрів добровільно, а інші три фінансові компанії, два ломбарди та одну кредитну спілку – примусово», – йдеться в повідомленні.
Зазначається, що 38 фінансовим компаніям, двом ломбардам, одній кредитній спілці та одній лізинговій компанії анульовано всі ліцензії добровільно (на підставі поданих ними заяв), а трьом фінансовим компаніям – примусово (як захід впливу). Крім того, іншим 14 фінансовим компаніям анульовано частину ліцензій добровільно.

Станом на 31 січня порівняно з 31 грудня на небанківського ринку відбулися такі зміни:

кількість ломбардів зросла з 179 до 183;
кредитних спілок стало на 2 більше;
додалася 1 лізингова компанія;
кількість фінансових компаній зросла з 744 до 760.

Кількість life- та non-life-страховиків, страхових брокерів, колекторських компаній, банківських та небанківських груп не змінилася.
Також до Нацбанку надійшов 431 запит на реєстраційні та ліцензійні дії.
Наразі на платіжному ринку діють 38 національних та 16 міжнародних платіжних систем, 3 банки - емітенти електронних грошей, 40 комерційних агентів та 35 технологічних операторів платіжних послуг.
Як повідомляв Укрінформ, кількість учасників небанківського фінансового ринку в листопаді 2022 року зменшилася з 1 572 до 1 522.