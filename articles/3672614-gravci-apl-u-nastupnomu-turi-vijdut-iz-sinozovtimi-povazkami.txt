Команди таким чином підтримають Україну у річницю вторгнення рф.

Усі гравці та тренери команд АПЛ у 25-му турі вийдуть на матчі у синьо-жовтих пов’язках на підтримку України у річницю вторгнення росії, повідомляє The Athletic, передає Укрінформ.

Тренери одягнуть значки із синьо-жовтими шпильками, дизайн яких створили українські діти.

25-м тур чемпіонату Англії стартує 24 лютого матчем «Фулгем» – «Вулвергемптон». Центральна гра туру – «Тоттенгем» – «Челсі» (26 лютого).
Рік тому АПЛ підтримала Україну спеціальними акціями у перші дні вторгнення росії. Також АПЛ пожертвувала нашій країні 1 мільйон фунтів і розірвала договір із російським транслятором чемпіонату.


Як повідомляв Укрінформ, «Арсенал» у матчі 24-го туру АПЛ здолав «Астон Віллу» (4:2) і повернувся на першу сходинку в таблиці, маючи в активі 54 пункти після 23 матчів.


Фото: Getty Images