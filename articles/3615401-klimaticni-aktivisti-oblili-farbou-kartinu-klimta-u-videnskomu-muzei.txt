Кліматичні активісти з групи "Останнє покоління" облили чорною фарбою картину відомого художника Густава Клімта "Смерть і життя" в Музеї Леопольда у Відні.

Фото та відео інциденту опублікувало у Твітері австрійське відділення "Останнього покоління", передає Укрінформ.
Відповідно до опублікованих фото, один з молодиків також приклеїв свою руку до захисного скла.
Свої дії активісти пояснили протестом проти буріння нафтогазових свердловин, що було названо "смертним вироком для людства".

Wenn soziale Unruhen aufgrund von immer mehr Ernteausfällen ausbrechen, ist keine Kunst mehr sicher. Unser tiefster Wunsch ist es Kunst und den sozialen Frieden zu erhalten. Überlegungen #Fracking in Österreich einzuführen ist ein Todesrurteil.

Es braucht JETZT Sofortmaßnahmen! pic.twitter.com/DIbCqRWcXE
— Letzte Generation Österreich (@letztegenAT) November 15, 2022


Інформагентство АРА повідомляє, що картина основоположника модерну в австрійському живописі не постраждала. Директор Музею Леопольда Ганс-Петер Віпплінгер назвав занепокоєння кліматичних активістів обґрунтованим, але напади на твори мистецтва, на його переконання, "є неправильним шляхом до реалізації поставленої мети із запобігання прогнозованому кліматичному колапсу".
Акція відбулася у день св. Леопольда, коли вхід до музею був безкоштовним - спонсором заходу виступила австрійська нафтогазова компанія OMV. Попри суворий контроль – наприклад, сумки потрібно було здавати – активісти пронесли в музей рідину у грілці під одягом. Поліція відразу прибула на місце та затримала активістів.

EILT: Klimt's "Tod und Leben" im Leopold Museum mit Öl überschüttet

Menschen der Letzten Generation haben heute im Leopold Museum das Klimt-Gemälde "Tod und Leben" mit Öl überschüttet. Neue Öl- und Gasbohrungen sind ein Todesurteil für die Menschheit. pic.twitter.com/4QKAklB9Af
— Letzte Generation Österreich (@letztegenAT) November 15, 2022

Як повідомляв Укрінформ, 4 листопада четверо активістів руху "Останнє покоління" облили овочевим супом картину нідерландського художника Вінсента Ван Гога "Сіяч" у римському музеї Палаццо Бонапарте.
У жовтні у музеї Берберіні у німецькому Потсдамі двоє кліматичних активістів сплюндрували картину французького живописця Клода Моне.
У Гаазі кліматичний активіст намагався приклеїти себе до однієї з найвідоміших картин нідерландського художника Яна Вермера “Дівчина з перловою сережкою”.