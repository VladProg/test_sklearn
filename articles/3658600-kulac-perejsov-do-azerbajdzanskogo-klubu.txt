Український форвард «Динамо» Владислав Кулач перейшов в азербайджанський футбольний клуб «Зіря».

Про це повідомив журналіст Фуад Алакбаров у Твіттері, передає Укрінформ.
Деталі контракту з 29-річним українцем не повідомляються. Також немає інформації щодо типу трансферу - повноцінний чи оренда.
Першу половину сезону нападник майже повністю пропустив через перелом стопи. У поточному сезоні він провів 2 матчі за «Динамо».
«Зіря» після 18 турів йде четвертою в чемпіонаті Азербайджану.
Як повідомлялося, «Динамо» посідає третю сходинку в УПЛ, маючи в активі 30 очок.
Фото: fcdynamo.com