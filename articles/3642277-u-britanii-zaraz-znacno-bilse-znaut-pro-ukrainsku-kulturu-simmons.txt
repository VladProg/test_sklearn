Посол Великої Британії Мелінда Сіммонс вважає, що у Сполученому Королівстві зараз значно більше знають про українську культуру.

Про це Сіммонс написала у Твіттері, поділившись своїми спостереженнями після відвідання лондонського кафе, передає Укрінформ.
«Я була у кафе в Лондоні, де грала музика, і почула українську пісню «Плакала» гурту Kazka серед звичайного плейлиста кафе. Ніколи раніше не чула, щоб вона звучала за межами України. У Великій Британії зараз значно більш обізнані з українською культурою. Це один з небагатьох гарних ефектів російського вторгнення», - зазначила посол Британії.
Як повідомлялося, раніше посол Великої Британії Мелінда Сіммонс висловлювала думку, що Україна після перемоги у розв’язаній росією війні посяде гідне місце у європейській і євроатлантичній спільноті.