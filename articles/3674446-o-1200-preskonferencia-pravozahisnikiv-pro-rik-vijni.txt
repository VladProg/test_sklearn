24 лютого о 12:00 відбудеться пресконференція на тему: “На шляху до справедливості: рік війни через призму правозахисної діяльності”.

Організатори: Медіацентр Україна — Укрінформ, Коаліція «Україна. П’ята ранку».
Спікери: Надія Волкова - директорка Ukrainian Legal Advisory Group; Роман Коваль - документатор, координатор департаменту комунікації Truth Hounds; Оксана Романюк - виконавча директорка Інституту масової інформації (онлайн); Катерина Рашевська - експертка Регіонального центру прав людини; Євгеній Ярошенко - аналітик Крим SOS.

Чому це цікаво?
25 лютого, наступного дня після початку повномасштабного вторгнення росії в Україну, почала свою роботу Коаліція «Україна. П’ята ранку», яка об’єднала 31 організацію задля двох ключових цілей – покарання винних у найтяжчих злочинах і справедливості для тих, хто постраждав від російської агресії.
Під час пресконференції експерти Коаліції «Україна. П’ята ранку» поділяться інформацією про те, чим дії росії протягом останнього року різняться від того, що вона робила на окупованих територіях з 2014 року, на які механізми правосуддя може покладатися Україна в розслідуванні цих справ, а також про роль Міжнародного кримінального суду в майбутньому правосудді. Правозахисники розкажуть, як ведуть документування організації громадянського суспільства та нададуть інформацію та цифри щодо ситуації в Криму, депортації та незаконного усиновлення українських дітей, війни у медіапросторі через дегуманізацію та поширення токсичних наративів і інших злочинів.
Довідково. На сьогодні Коаліція об'єднує 31 неурядову організацію та чотирьох індивідуальних експертів. Вони поєднали свої зусилля для системного документування воєнних злочинів і злочинів проти людяності, скоєних у ході російської збройної агресії проти України. Також Коаліція займається захистом жертв російсько-української війни через існуючі державні та міжнародні механізми правосуддя. Все це спрямоване на досягнення справедливості через притягнення до відповідальності владної верхівки рф за скоєння злочину агресії проти України.
Додаткова інформація за тел.: 0979155445, e-mail: coalition5am@gmail.com (Олена Задорожна).
Формат заходу – офлайн (Зала 1) + онлайн-включення.
Дивіться на YouTube-каналі Укрінформу.