За підтримки Державного агентства України з питань кіно у виробництві наразі перебувають 137 кінопроєктів.

Про це повідомили в Держкіно у відповідь на інформаційний запит Укрінформу.


“За підтримки Держкіно у виробництві перебувають 137 кінопроєктів. З них: 31 неігровий повнометражний фільм, два неігрові короткометражні фільми, 68 ігрових повнометражних фільмів, 15 ігрових короткометражних фільмів, п'ять ігрових телесеріалів, два анімаційні серіали”, - йдеться у повідомленні.


Крім того, наразі розробляється три повнометражні та дев'ять короткометражних анімаційних фільмів.


Як повідомлялося, українські сценаристи пройдуть стажування у Франції.