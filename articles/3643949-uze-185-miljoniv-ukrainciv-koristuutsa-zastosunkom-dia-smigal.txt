В Україні кількість користувачів застосунку "Дія" становить 18,5 мільйона.

Про це Прем’єр-міністр України Денис Шмигаль сказав на засіданні уряду у п’ятницю, передає кореспондент Укрінформу.
«Уже 18,5 мільйона українців користуються Дією. Сплатити податки, отримати іпотеку, допомогу по безробіттю чи статус ВПО – все це тепер можна зробити швидко й просто. Цифровізація все глибше проникає в усі сфери та стає одним із фундаментів для розбудови нової економіки», - сказав Шмигаль.
За його словами, додатковій стійкості нашої держави сприяла й реформа диджиталізації. Більше того, ця реформа охоплює все нові й нові сфери.
«За місяці війни ми додали три документи та 16 сервісів у застосунок “Дія”, ще плюс 25 послуг тепер є на порталі “Дія”, - сказав глава уряду.
Як повідомляв Укрінформ, 30 грудня уряд провів останнє чергове засідання у 2022 році.



Фото: Мінцифри