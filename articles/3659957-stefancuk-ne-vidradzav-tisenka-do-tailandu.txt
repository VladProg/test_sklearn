Голова Верховної Ради Руслан Стефанчук не підписував розпорядження на відрядження до Таїланду для народного депутата Миколи Тищенка.

Про це Голова ВР повідомив у Телеграмі, передає Укрінформ.
"Миколу Тищенка нікуди за кордон не відряджав. Відповідно, і розпорядження на відрядження до Таїланду я, як Голова Верховної Ради України, не підписував", – зазначив він.
Раніше пресслужба посольства України в Таїланді повідомила про те, що 27 січня в готелі Novotel у Бангкоку запланована зустріч народного депутата Тищенка з представниками української громади для "обговорення питань покращення взаємодії".
Тищенка вже виключили зі політичної партії "Слуга народу", звільнили з посади заступника голови парламентської фракції "Слуга народу" та незабаром виключать зі складу фракції.