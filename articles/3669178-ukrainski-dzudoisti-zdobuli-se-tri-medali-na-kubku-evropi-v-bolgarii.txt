У заключний день Кубка Європи із дзюдо у Софії (Болгарія) на п'єдестал змагань піднялися три представники України.

«Срібло» здобули Євгеній Балевський (вагова категорія понад 100 кг) та Анна Казакова (78 кг), бронзовою призеркою стала Наталія Чистякова (70 кг), передає Укрінформ.
Загалом у болгарській столиці українські дзюдоїсти виграли 5 медалей.
Як повідомлялося, днем раніше золоті нагороди завоювали Марія Буйок (48 кг) та Микита Голобородько (66 кг).
Наступний етап Кубка Європи з дзюдо пройде 25-26 лютого у Варшаві (Польща).
Фото: ukrainejudo.com.