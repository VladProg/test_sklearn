У Полтавському художньому музеї імені Миколи Ярошенка відкрилась виставка «Невловимий птах», яка присвячена 300-річчю від дня народження видатного українського філософа, письменника та педагога Григорія Сковороди.

Як передає Укрінформ, про це повідомляє пресслужба Міністерства культури та інформаційної політики.

"Саме Полтавщина подарувала Україні великого філософа, байкаря, літератора. Попри те, що росіяни навмисно поцілили в Національний музей Григорія Сковороди й повністю його знищили, українці бережуть пам'ять про своїх видатних співвітчизників. Адже можна знищити стіни, та не можна стерти пам'ять цілого народу", - йдеться у повідомленні.




Як зазначається, в експозиції представлені твори з усіх куточків України. Серед них – живопис, графіка. 75 авторів практично з усіх куточків України презентують 107 тематичних робіт.
Як повідомлялося, 12 жовтня Кабінет Міністрів підтримав рішення про святкування 300-річчя з дня народження Григорія Сковороди, українського філософа, просвітителя-гуманіста, письменника й педагога на державному рівні попри війну.


Фото: МКІП