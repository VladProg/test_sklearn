Нападник «ПСЖ» Неймар може не зіграти у матчі-відповіді 1/8 фіналу Ліги чемпіонів проти «Баварії».

Про це повідомив Le Parisien, передає Укрінформ.
Вказано, що він точно не зіграє у найближчому матчі Ліги 1 проти «Марселя». Цей матч відбудеться 26 лютого. Гра з «Баварією» відбудеться 8 березня.
Бразилець травмувався на початку другого тайму матчу 24-го туру АПЛ проти «Лілля» (4:3). Він не зміг самотужки залишити межі поля, його виносили на ношах. За словами головного тренера Крістофа Гальтьє, у нього розтягнення гомілкостопу.
Неймар взяв участь в двох м'ячах парижан у цьому матчі - гол і асист на Мбаппе.
Як повідомлялося, «ПСЖ» очолює французьку Лігу 1, маючи в активі 57 очок після 24 матчів.
Фото: Getty Images