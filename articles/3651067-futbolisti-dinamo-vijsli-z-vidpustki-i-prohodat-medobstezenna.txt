У четвер, 12 січня, завершилася відпустка у гравців першої команди київського «Динамо».


Традиційно перед початком тренувального процесу та підготовчих зборів динамівці проходять планове обстеження у київській клініці «Добробут», передає Укрінформ.
Для комфортного проходження медобстеження гравці були традиційно поділені на дві групи, перша з яких завітала до лікарні сьогодні, а друга завітає завтра.
У четвер медобстеження пройшли голкіпери Валентин Моргун, Денис Ігнатенко, захисники Костянтин Вівчаренко, Антон Боль, Микита Кравченко, Олександр Тимчик, Ілля Забарний, Олександр Сирота, півзахисники Владислав Кабаєв, Володимир Шепелєв, Олександр Яцик, Денис Гармаш, Віталій Буяльський, Антон Царенко, Назар Волошин, форварди Владислав Ванат та Владислав Супряга.
Друга група гравців у четвер проведить тренування на клубній базі, а ввечері обидві групи вийдуть на перше загальнокомандне тренування у новому році.
У другій групі, на яку чекає медобстеження в п'ятницю, голкіпери Георгій Бущан, Руслан Нещерет, захисники Денис Попов, Микита Бурда, Владислав Дубінчак, Томаш Кендзьора, півзахисники Сергій Сидорчук, Кахім Перріс, Віктор Циганков, Олександр Андрієвський, Олександр Караваєв, Самба Діалло, Беніто, форварди Владислав Кулач та Артем Беседін.
Протягом тижня динамівська команда тренуватиметься у Києві, після чого вирушить на підготовчий збір до Туреччини.
Фото: fcdynamo.com.