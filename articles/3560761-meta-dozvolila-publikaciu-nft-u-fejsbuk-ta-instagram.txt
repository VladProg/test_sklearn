Американська компанія Meta дозволила користувачам соцмереж Фейсбук та Інстаграм публікацію невзаємозамінних токенів (NFT) на своїх сторінках.

Як передає Укрінформ, про це пресслужба компанії повідомила у Твіттері.
«Ми представляємо можливість публікувати цифрові предмети колекціонування в Фейсбук та Інстаграм. Тепер ви можете підключити свій цифровий гаманець до будь-якої програми, щоб поділитися своїм NFT в обох соцмережах», - заявили в Meta.
За даними TechCrunch, команія ще з травня експериментувала з впровадженням NFT на обох своїх платформах.
Зазначається, що поки що незрозуміло, чи доступна ця функція з публікації NFT у всіх країнах світу.
Невзаємозамінні токени (NFT) - це особливий тип криптовалюти, який відрізняється від більшості криптовалют, таких як Zcash, та багатьох мережевих або службових токенів, які за своїм джерелом є взаємозамінними. Являє собою активи, які існують лише у власних криптосистемах.
Як повідомляв Укрінформ, віцепрем'єр-міністр – міністр з питань цифрової трансформації Михайло Федоров заявив, що за допомогою NFT-музею MetaHistory, який присвячений хронології подій російського воєнного вторгнення в Україну, вже вдалося зібрати близько 1,5 мільйона доларів.