Китайська компанія NetDragon Websoft, яка розробляє онлайн-ігри та мобільні додатки, призначила робота-жінку своїм генеральним директором.

Як передає Укрінформ, про це повідомляє Metro.
Зазначається, що Тан Ю — віртуальний гуманоїдний робот із штучним інтелектом, призначений генеральним директором основної дочірньої компанії NetDragon Websoft.
Апарат став першим у світі роботом на керівній посаді.
Робот буде, зокрема, відповідати за нагляд за операціями в компанії. Також очікується, що Тан Ю забезпечуватиме справедливе та ефективне робоче місце для всіх працівників.
«Ми віримо, що штучний інтелект – це майбутнє корпоративного управління, і наше призначення пані Тан Ю свідчить про наше зобов’язання по-справжньому прийняти використання штучного інтелекту для трансформації способів ведення нашого бізнесу та, зрештою, стимулювати наше майбутнє стратегічне зростання», – сказав керівник компанії Децзян Лю.
Як повідомляв Укрінформ, китайська компанія Xiaomi презентувала робочий прототип робота-гуманоїда, який отримав назву CyberOne.