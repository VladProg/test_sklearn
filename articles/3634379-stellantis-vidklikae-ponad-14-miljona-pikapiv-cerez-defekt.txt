Транснаціональна корпорація Stellantis відкликає понад 1,4 мільйона пікапів Ram через технічну несправність в автомобілях.

Про це повідомляє USA Today, передає Укрінформ.
У компанії оголосили про відкликання пікапів Ram 1500, 2500 і 3500 2019–2022 років випуску після того, як виявилося, що запірні пластини дверей багажника на пікапах можуть бути неправильно розташовані, щоб забезпечити повне закриття багажника.
Більшість відкликаних пікапів - у Північній Америці, машини можуть бути доставлені дилерам для перевірки й налаштування, якщо це необхідно.
Stellantis також порадив власникам пересвідчитися, що будь-який вантаж у багажнику надійно закріплений.
Водночас пікапи з багатофункціональними дверима багажника, Ram 1500 Classic і пікапи з датчиками, які попереджають водіїв про незамкнений багажник, відкликанню не підлягають.
Як повідомляв Укрінформ, компанія Tesla відкликає понад 435 000 електричних автомобілів у Китаї, щоб усунути проблему з боковими габаритними вогнями.
Фото: Stellantis