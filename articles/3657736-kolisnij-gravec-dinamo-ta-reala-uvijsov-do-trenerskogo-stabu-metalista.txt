Периця Огненович раніше очолював юнацькі збірні Сербії.

Харківський футбольний клуб «Металіст» оголосив про призначення сербського спеціаліста Периця Огненовича на посаду тренера команди, передає Укрінформ.

Деталі договору та обов'язки серба не називаються.
Периця Огненович є колишнім гравцем «Реала», «Динамо» та низки інших клубів. У складі мадридської команди він виграв Лігу Чемпіонів, а за київську команду відіграв лише 2 матчі через травми.
Як тренер Огненович працював із молодіжною збірною Сербії U-18 (2017-2018 рік), а також із ФК «Звєзда 09».
В активі Огненовича – вісім матчів за національну збірну Югославії.
Як повідомляв Укрінформ, «Металіст» зараз перебуває на навчально-тренувальному зборі в Туреччині.
Фото: Getty Image