Посли країн G7 нагадали Україні про необхідність схвалити державну антикорупційну програму.

Як повідомляє Укрінформ, відповідну заяву вони опублікували у спільному Twitter.
"Посли G7 вважають, що для України вкрай важливе подальше зміцнення антикорупційних інституцій шляхом затвердження та впровадження державної антикорупційної програми, що викликає довіру. Це зміцнить стійкість України під час війни та стане ще одним кроком до її європейського майбутнього", - зазначають посли.

Як повідомляв Укрінформ, посли Групи семи та Європейського Союзу очікують від України відновлення електронного декларування та затвердження Державної антикорупційної програми.