Головний тренер збірної України Срджан Радулович прокоментував переможний матч команди у відборі Євробаскета-2023 з Литвою (71:65).

Чорногорський наставник підкреслив, що його підопічні грали в українському стилі - із серцем і душею, передає Укрінформ.
«Я не можу підібрати слів, щоб описати емоції. Пишаюся дівчатами, пишаются тим, як вони грали та боролися з першої до останньої секунди. Це в українському стилі. Це означає, що вони грали з серцем і душею. Завдяки якісному захисту ми здобули цей результат. Важко грати протягом 40 хвилин на одному рівні. Ми добре почали, але в другій чверті призупинились, подумали, що все скінчилося. Але це, звичайно, не так. Ми повернулись у третій чверті і тримали хороший рівень гри в захисті протягом двох останніх десятихвилинок. Завдяки цьому і здобули результат. Для мене це один з найемоційніших матчів у кар’єрі. Справа не тільки в баскетболі, а в характері наших дівчат у цей важкий час. Ми цей характер показали», - сказав тренер.
Збірна України посіла друге місце у групі В, здобувши 4 перемоги у 6-ти матчах кваліфікації. На жаль, на чемпіонат Європи кваліфікуватися нашій команді не вдалося.
Фото: facebook.com/UkrBasket.