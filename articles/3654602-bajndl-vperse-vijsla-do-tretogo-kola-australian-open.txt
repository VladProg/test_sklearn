Українка Катерина Байндл (Козлова) виграла другий матч поспіль на Відкритому чемпіонаті Австралії з тенісу, який триває у Мельбурні.

За вихід до третього кола змагань Байндл за 1 годину 45 хвилин обіграла американку Кеті Макнеллі - 6:1, 7:6 (7:4), передає Укрінформ.
Наступною суперницею українки буде 17-й номер «посіву» Олена Остапенко з Латвії, яка після стартової перемоги над українкою Даяною Ястремською (6:4, 6:2) завдала поразки угорці Анні Бондар - 7:6 (7:5), 5:7, 6:0.
Байндл вперше в кар'єрі пробилася до третього раунду Australian Open. До цього Катерина програвала у першому колі протягом чотирьох розіграшів поспіль (2017-2020).
Відкритий чемпіонат Австралії пройде до 29 січня.
Фото: Getty Images.