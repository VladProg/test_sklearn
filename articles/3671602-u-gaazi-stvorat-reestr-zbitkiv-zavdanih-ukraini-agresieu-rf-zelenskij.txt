У Нідерландах планують закласти реєстр збитків - перший елемент компенсаторного механізму, за яким росія відшкодує майнові втрати Україні, спричинені військовою агресією рф.

Про це повідомив Президент України Володимир Зеленський під час чергового звернення наприкінці 359-го дня війни, передає Укрінформ.
«Разом із Нідерландами ми працюємо над покаранням росії за цю агресію й над компенсацією збитків, завданих війною. Є вже конкретне рішення – розмістити в Гаазі реєстр збитків. Це перший вагомий елемент майбутнього компенсаційного механізму. Впевнений, досягнемо й інших потрібних рішень. Росія буде притягнута до повної відповідальності за все, що вона зробила проти України та українців», - сказав він.

Відео: ОП
Президент також зазначив, що під час зустрічі з премʼєр-міністром Нідерландів Марком Рютте сторони дійшли згоди до збільшення зброї для захисників України, а також посилення тиску на державу-терориста.
Повідомлялося, що до Києва 17 лютого з робочим візитом прибув премʼєр-міністр Нідерландів Марк Рютте. Це другий візит політика від початку повномасштабного вторгнення.
Нідерланди продовжать підтримувати наш енергетичний сектор, зокрема до України уже їдуть 40 вантажівок з енергообладнанням.