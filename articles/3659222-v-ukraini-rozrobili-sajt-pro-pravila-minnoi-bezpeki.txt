Державна служба України з надзвичайних ситуацій і організація UNICEF Ukraine розробили сайт, на якому зібрали корисні матеріали про правила мінної безпеки.

Про це у Телеграмі поінформувала пресслужба ДСНС, передає Укрінформ.

«Україна – одна з найзамінованіших країн у світі. Тому надважливо навчити дітей, як поводитися з вибухонебезпечними предметами. Рятувальники ДСНС спільно з UNICEF Ukraine розробили сайт Bezpeka.info, на якому зібрали корисні матеріали про правила мінної безпеки. В ігровій формі діти швидко запам’ятають важливу інформацію, яка може врятувати їхнє життя», - зауважили у рятувальній службі.
Як повідомлялося, Державна служба з надзвичайних ситуацій запустила разом із партнерами онлайн-курс про мінну безпеку під назвою «Дивись під ноги! Дивись, куди йдеш!».
Фото: Фейсбук ДСНС