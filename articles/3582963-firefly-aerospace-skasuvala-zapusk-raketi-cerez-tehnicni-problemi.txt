Приватна аерокосмічна компанія Firefly Aerospace скасували запуск ракети-носія Alpha через технічні проблеми.

Про це повідомляє Space.com, передає Укрінформ.
Компанія планувала запустити ракету у п’ятницю вранці з космодрому в штаті Каліфорнія (США). Двигуни 29-метрової ракети завелися, проте майже відразу вимкнулися.

«Ракета перейшла у режим автоматичного переривання запуску після початку роботи двигунів. Це передбачено системою безпеки. Команда скасувала сьогоднішню спробу запуску та переглядає дані, щоб визначити наступне вікно запуску», - заявили у Firefly Aerospace.
Перша спроба запуску Alpha раніше у вересні 2021 року закінчилася невдачею через те, що один із двигунів передчасно вимкнувся невдовзі після старту.
Firefly Aerospace – приватна аерокосмічна компанія, створена на базі Firefly Space Systems, яку у 2017 році викупив і перезапустив український підприємець і засновник Noosphere Ventures Максим Поляков. У лютому цього року він продав свою частку компанії через вимогу уряду США.
Фото: Firefly Aerospace/Everyday Astronaut