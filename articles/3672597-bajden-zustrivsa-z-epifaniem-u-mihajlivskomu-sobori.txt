Президент США Джо Байден у Михайлівському Золотоверхому соборі у Києві зустрівся із предстоятелем Православної церкви України митрополитом Київським і всієї України Епіфанієм.

Як передає Укрінформ, про це глва ПЦУ повідомив у Твіттері.
"Мав честь привітати президента Джозефа Байдена у Михайлівському Золотоверхому соборі. Ми вдячні йому особисто, народу і уряду Америки за потужну допомогу, яку Україна отримує від США і союзників, щоби протистояти агресії російської імперії зла. God bless America!", - наголосив мирополит Епіфаній.

Відео: Офіс Президента
Як повідомлялося, 20 лютого Президент США Джозеф Байден відвідав з візитом Україну. Він оголосив, що CША виділяють новий пакет військової допомоги для України на 500 млн доларів, в якому будуть, зокрема ракети до системи HIMARS, протитанкові ракетні комплекси Javelin тощо.
Фото: Twitter/Митрополит Епіфаній