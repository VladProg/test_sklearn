Грузинський актор і співак Вахтанг Кікабідзе залишив по собі величезний внесок в кінематограф та в історію, як смілива людина, що відкрито виступала проти путінського режиму.

Як передає Укрінформ, про це міністр культури та інформаційної політики Олександр Ткаченко написав у Телеграмі.
"Пішов з життя Вахтанг Кікабідзе - легенда, друг України, культовий грузинський актор та співак, Заслужений артист України. Він залишив по собі величезний внесок в кінематограф та в історію, як чесна та смілива людина, яка відкрито виступала проти путінського режиму. Світла пам‘ять”, - ідеться у дописі Ткаченка.
Як повідомляв Укрінформ, у Грузії у віці 84 років помер відомий кіноактор, естрадний співак, сценарист, кінорежисер, автор пісень і депутат грузинського парламенту нинішнього скликання Вахтанг Кікабідзе.
Фото: cv.wikipedia.org