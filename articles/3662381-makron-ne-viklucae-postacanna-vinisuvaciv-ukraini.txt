Президент Франції Еммануель Макрон не виключив можливість постачання бойових літаків Україні.

Як передає Укрінформ, про це повідомляє France24.
"Нічого не виключено в принципі", - сказав Макрон після переговорів із прем'єр-міністром Нідерландів Марком Рютте, відповідаючи на запитання про можливість постачання винищувачів Україні.
Водночас французький президент додав, що будь-які кроки, які вживатимуться, не повинні призводити до ескалації.
Раніше президент Франції так само не виключив можливість постачання Україні основних бойових танків Leclerc.
Як повідомляв Укрінформ, міністр оборони України Олексій Резніков заявляв, що Україна домовляється із союзниками про передачу бойових літаків та далекобійних ракет, аби нищити тилові склади російських загарбників та їх пункти ухвалення рішень.