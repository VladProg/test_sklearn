У першу річницю повномасштабної війни росії проти України чинний голова ОБСЄ, міністр закордонних справ Північної Македонії Буяр Османі запевнив український народ у повній солідарності та продовженні підтримки.

Як передає Укрінформ, про це Османі заявив у Твіттері.
"Ми знаємо, через які труднощі ви проходите останні 12 місяців. Ви маєте нашу повну солідарність. Північна Македонія як головуюча в ОБСЄ продовжить підтримувати Україну у ці важкі часи. І ця підтримка буде ще рішучішою – допоки не буде відновлено справедливий мир. Це – наш обов’язок та благородна місія. Ви – не одні!", - заявив Османі у своєму зверненні до народу України.


To the people of #Ukraine. You are not alone. #OSCE2023@DmytroKuleba pic.twitter.com/TUeqT3YvNf
— Bujar Osmani (@Bujar_O) February 24, 2023

Як повідомлялося, раніше будівлю Міністерства закордонних справ Північної Македонії було підсвічено у кольорах українського прапора.
Фото: Руслан Стефанчук, ФБ