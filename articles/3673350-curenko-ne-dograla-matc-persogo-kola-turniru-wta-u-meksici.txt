Українська тенісистка Леся Цуренко отримала пошкодження у матчі проти чешки Катержини Синякової на турнірі WTA 250 у мексиканському місті Мерида.

Програвши першу партію (5:7), яка тривала 71 хвилину, українка прийняла рішення відмовитися від продовження боротьби, передає Укрінформ.
Під час першого сету Леся зверталася по допомогу до лікаря через проблеми з правою ногою.
Цуренко і Синякова грали між собою утретє. Раніше українка двічі впевнено поборола чеську тенісистку на US Open (2018 рік) та в Досі (2021).
Леся виграла в Мериді два матчі відбіркового турніру.
Наступного тижня українська тенісистка заявлена на турнір WTA 250 в іншому мексиканському місті - Монтеррей.
Фото: Merida Open Makron.