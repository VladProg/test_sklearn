22-разовий чемпіон «Гренд Слемів» Рафаель Надаль розповів про свій стан здоров’я після поразки у другому колі Australian Open, під час якого він отримав травму.

Як передає Укрінформ, спортсмен розповів про це в Твіттері.
«Я провів медичне обстеження після вчорашньої поразки. МРТ показала пошкодження 2 ступеня в клубово-поперековому м’язі лівої ноги. Тепер доведеться відпочити від спорту і зайнятися протизапальною фізіотерапією. Звичайний термін відновлення - 6-8 тижнів», - написав Надаль.
Як повідомлялося, Надаль був заявлений на турнір АТР 500 у Дубаї в лютому.
Фото: Getty Images