Форвард «шпорів» обійшов за кількістю забитих м'ячів Джиммі Грівза.

Форвард «Тоттенгема» Гаррі Кейн у переможному матчі 22-го туру Англійської прем'єр-ліги проти «Манчестер Сіті» (1:0) став найкращим бомбардиром в історії лондонців, передає Укрінформ.
Кейн відзначився переможним голом на 15-й хвилині матчу. Його точний удар став 267-м у футболці «шпорів».
Перемога над «Ман Сіті» дозволила «Тоттенгему» закріпитися в топ-5 АПЛ.
Як повідомлялося, «Арсенал» очолює чемпіонат Англії, маючи в активі 50 очок після 20 матчів.
Фото: twitter.com/SpursOfficial