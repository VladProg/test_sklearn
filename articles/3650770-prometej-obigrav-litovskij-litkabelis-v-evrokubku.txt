Це шоста перемога «Прометея» у цьому турнірі.

Український клуб обіграв литовський «Літкабеліс» – 80:72, передає Укрінформ.

Матч вийшов дуже напруженим. Зі старту господарі майданчика забезпечили собі відчутну перевагу в 13 очок (18:5).
Лише у третій чверті український клуб зумів наздогнати суперника та вийти вперед. Далі підопічні Ронена Гінзбурга утримували невелику перевагу та довели матч до перемоги (80:72).
Найкращими гравцями українського клубу стали Калеб Агада та Джіан Клавелл, які набрали по 19 очок.
У групі А «Прометей» йде третім, маючи 6 перемог та 4 поразки.
Як повідомляв Укрінформ, У першому колі «Прометей» обіграв «Літкабеліс» (82:71). Зустріч відбулася в Ризі (Латвія).
Фото: prometeybc.com/ua