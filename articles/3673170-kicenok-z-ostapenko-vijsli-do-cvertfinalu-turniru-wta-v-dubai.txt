Українсько-латвійський дует Людмила Кіченок - Олена Остапенко пробилися до 1/4 фіналу турніру Жіночої тенісної асоціації (WTA) - Dubai Duty Free Tennis Championships - у Дубаї (ОАЕ) із призовим фондом $2,788 млн.

У поєдинку другого кола парного розряду посіяні під 2-м номером Кіченок та Остапенко за майже 1,5 години обіграли угорсько-французький тандем Тімеа Бабош - Крістіна Младенович - 6:1, 7:6 (7:4), передає Укрінформ.
За місце у півфіналі змагань українсько-латвійська пара зустрінеться з переможницями матчу між японками Сюко Аоямою та Макото Ніномією із 7-м номером «посіву» китайсько-російським дуетом Чжаосюань Ян - Віра Звонарьова.
Турнір у Дубаї триватиме до 26 лютого.
Фото: Getty Images.