Уряди Японії та США підписали угоду, спрямовану на ефективну співпрацю в освоєнні космосу.

Як передає Укрінформ, про це повідомляє NHK.
Міністр закордонних справ Японії Хаяші Йошімаса та державний секретар США Ентоні Блінкен підписали рамкову угоду між двома країнами про співпрацю у дослідженні та використанні космічного простору.
Підписання відбулося у штаб-квартирі NASA у Вашингтоні.

МЗС Японії повідомило, що в угоді викладено основні положення та умови співпраці в космосі з мирною метою. Вона буде формалізована після відповідних процедур у кожній із країн.
Японія брала участь в очолюваній США програмі Artemis, метою якої є відправлення астронавтів на Місяць для проведення досліджень», - ідеться в повідомленні.
Ця програма підвищила двосторонню співпрацю до нового рівня, наголосив прем’єр-міністр Японії Фуміо Кішіда, який був присутній на церемонії підписання угоди.
Як повідомляв Укрінформ, підтримка України й протидія російській агресії стали одними з основних тем засідання Консультативного комітету США - Японія з питань безпеки, який відбувся у Вашингтоні під головуванням глав зовнішньополітичних та оборонних відомств двох країн.
Фото: twitter.com/SecBlinken