У пункті пропуску «Нижанковичі-Мальховіце» на українсько-польському кордоні у понеділок, 13 лютого, розпочнеться здійснення пропускних операцій вантажних транспортних засобів без вантажу.

Як передає Укрінформ, про це повідомляє Державна прикордонна служба.




«З 08:00 13 лютого у місці запланованого пункту пропуску для автомобільного сполучення «Нижанковичі-Мальховіце» розпочнеться здійснення пропускних операцій вантажних транспортних засобів із допустимою максимальною вагою понад 7,5 тонни, без вантажу», - ідеться у повідомленні.




Пропуск вантажівок здійснюватиметься цілодобово у напрямках виїзд з України та в’їзд в Україну.




Перевізників просять врахувати інформацію під час перетину українсько-польського кордону.




Як повідомляв Укрінформ, новий міжнародний автомобільний пункт пропуску на румунському кордоні “Дяківці-Раковець” розпочинає свою роботу.
Фото: PAP/Darek Delmanowicz