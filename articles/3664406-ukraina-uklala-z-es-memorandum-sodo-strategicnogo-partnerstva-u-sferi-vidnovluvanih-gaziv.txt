Україна уклала з Європейським Союзом Меморандум щодо стратегічного партнерства у сфері відновлюваних газів.

Про це Телеграмі написав прем’єр-міністр Денис Шмигаль, передає Укрінформ.




“За підсумками спільних консультацій із Колегією Європейської комісії підписали два важливі документи. Меморандум між Україною та ЄС щодо стратегічного партнерства у сфері відновлюваних газів, біометану, водню та інших синтетичних газів. Україна має надзвичайний потенціал у цій галузі, яка є майбутнім енергетики”, - написав Шмигаль


Також, як зазначив прем’єр-міністр, було укладено угоду щодо участі України в програмі ЄС «Єдиний ринок». Бюджет програми складає 4,2 млрд євро, а один із її основних компонентів — розвиток конкурентоспроможності бізнесу.


За словами Шмигаля, участь України у цьому проєкті сприятиме додатковій підтримці українських підприємців.


Як повідомляв Укрінформ, Україна підписала угоду з Європейським Союзом про участь у програмі «Єдиний ринок». з бюджетом 4,2 млрд євро.