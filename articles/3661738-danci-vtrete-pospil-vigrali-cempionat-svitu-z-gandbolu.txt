У вирішальному матчі XXVIII чемпіонату світу з гандболу серед чоловічих команд збірна Данії обіграла національну команду Франції.

Фінал пройшов на «Теле2 Арені» у Стокгольмі (Швеція) і завершився на користь данців з рахунком 34:29 (16:15), передає Укрінформ.
Гандболісти Данії стали чемпіонами світу втретє поспіль.
Бронзові нагороди ЧС-2023 дісталися збірній Іспанії, яка здобула вольову перемогу над командою Швеції - 39:36 (18:22).
Наступний чемпіонат світу у 2025 році прийматимуть Хорватія, Данія та Норвегія.
Фото: IHF.