У Національному музеї історії України 24 лютого відкриється виставка «Азовсталь: нові сенси».

Про це повідомляє пресслужба Міністерства культури та інформаційної політики в Телеграмі, передає Укрінформ.
«Експозиція присвячена одному із найпотужніших символів героїзму та незламності російсько-української війни. Найважливішими на цій виставці є набуті за час повномасшабного вторгнення рф в Україну нові сенси – Азовсталь як твердиня незламного українського духу й героїзму», - йдеться в повідомленні.

Як зазначається, нові сенси «Азовсталі» будуть розкриті через історії її захисників, їхні речі та спогади про них, а також фотографії бійця полку «Азов» Дмитра Козацького («Ореста»).
Виставковий проєкт здійснюється у співпраці з громадською організацією родин загиблих захисників України «Серце назовні».