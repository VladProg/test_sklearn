Президен Володимир Зеленський запропонував Італії долучитися до ініціативи патронатства над тим чи іншим постраждалим від російської агресії регіоном України.

Про це він заявив під час спільної з прем`єр-міністром Італії Джорджею Мелоні пресконференції у Києві, повідомляє кореспондент Укрінформ.
"Я передав Джорджі сигнал, що для нас важливо, щоб Італія також вирішила, який регіон може бути під патронатом особисто Італії. У нас є така вже практика", - сказав глава держави.

Відео: Офіс Президента
Водночас Зеленський привітав намір італійських партнерів організувати у Римі конференцію з відновлення України за участю італійського бізнесу. За його сліоами, вона може стати вагомим елементом підтримки нашої держави і стабільності в Європі.
Крім того, Презиент наголосив на важливості долучення до реалізації Fast Recovery Plan й відповідної допомоги у терміновому відновленні, зокрема, енергетичної чи освітньої інфраструктури тощо.
Як повідомлялося, у вівторок з першим візитом в Україні перебуває прем`єр-міністр Італії Джорджа Мелоні.