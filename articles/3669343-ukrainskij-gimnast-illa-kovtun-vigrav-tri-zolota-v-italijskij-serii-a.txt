У Флоренції відбувся перший у 2023 році етап зі спортивної гімнастики у італійській Серії А.

У змаганнях взяв участь український гімнаст Ілля Ковтун, який на турнірі представляв команду Palagym Palestra Ginnastica Ferrara, передає Укрінформ.
Ілля Ковтун уперше нинішнього року вийшов на старт. 19-річному черкащанину вдалося стати найкращим на трьох із чотирьох снарядів. Не переміг український гімнаст лише у вправах на кільцях.
Ілля переміг у вправах на перекладині (результат - 14,300 бала), паралельних брусах (14,800) та на коні (14,350).
Результати Ковтуна допомогли його команді посісти четверте місце. Крім Іллі участь у змаганнях взяв ще один українець - Петро Пахнюк. 31-річний гімнаст увійшов до складу команди Брешиї, яка здобула шосте місце.
Фото: World Gymnastics Champs.