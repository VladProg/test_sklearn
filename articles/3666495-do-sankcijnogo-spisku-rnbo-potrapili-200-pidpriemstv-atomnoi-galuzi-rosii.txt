Президент України Володимир Зеленський підтримав ініціативу Служби безпеки та ввів у дію рішення РНБО про запровадження економічних санкцій щодо російської корпорації «росатом» та 199 компаній, що входять в структуру цієї корпорації.


Про це інформує пресслужба Служби безпеки у Телеграмі, передає Укрінформ.
Як зазначається, обмежувальні заходи діятимуть протягом наступних 50 років і стосуватимуться всіх фінансово-економічних операцій зазначених установ.
За даними української спецслужби, компанії ДК «росатом» залучені до «відчуження» Запорізької атомної електростанції на користь країни-агресора.
Зокрема, в СБУ є докази, які свідчать, що співробітники ДК «росатом» та супутніх компаній корпорації: взяли на себе контроль над технологічними та управлінськими процесами на ЗАЕС; сприяють підключенню атомної електростанції до російської енергетичної системи; намагаються легалізувати роботу ЗАЕС на рф за рахунок створення фейкових російських компаній: АО «Эксплуатирующая организация Запорожской АЭС» та ФГУП «Запорожская АЭС», що включені в структуру ДК «росатом».
Як повідомлялося, російські окупаційні угруповання здійснили силове захоплення Запорізької АЕС у березні 2022 року.
СБУ системно документує і викриває злочини росіян та здійснює комплекс заходів для притягнення їх до відповідальності.
Зокрема, за поданням СБУ у 2022 році Президент України Володимир Зеленський ввів у дію рішення РНБО про застосування персональних економічних та інших обмежувальних заходів (санкцій) до генерального директора ДК «росатом» лихачова олексія євгеновича.
Як зазначається, обмежувальні заходи діятимуть протягом наступних 50 років і стосуватимуться усіх фінансово-економічних операцій цих установ.
Пропозиції щодо застосування санкцій надавали співробітники Головного управління контррозвідувального забезпечення об'єктів критичної інфраструктури та протидії фінансування тероризму СБУ.