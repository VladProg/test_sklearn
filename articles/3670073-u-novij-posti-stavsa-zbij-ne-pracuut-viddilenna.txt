«Нова пошта» відновила свою роботу після масштабного збою. У зв'язку із ситуацією, що склалася, відділення компанії працюватимуть на годину довше.

Як передає Укрінформ, про це пресслужба «Нової пошти» повідомила у Фейсбуці.

«Фух, уже працюємо. Тож якщо ти не встиг забрати свою посилку, відділення працюватимуть на годину довше», – ідеться в повідомленні.
Раніше про проблеми в роботі користувачі писали на сторінці «Нової пошти» у Фесбуці у коментарях.







У відповідях працівники компанії поінформували, що фіксувався системний збій. Не працювала система у відділеннях та мобільний додаток.