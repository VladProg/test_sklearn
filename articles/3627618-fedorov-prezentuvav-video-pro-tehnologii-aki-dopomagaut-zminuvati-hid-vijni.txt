Віцепрем'єр-міністр - міністр цифрової трансформації Михайло Федоров оприлюднив новий випуск United24 Media про розвиток військових технологій, що змінюють хід війни та наближають Перемогу України.

Як передає Укрінформ, відповідне відео Федоров оприлюднив у Телеграмі.
“Розвиток військових технологій — пріоритет держави. Адже завдяки їм можемо ефективно протистояти ворогу та захищати життя”, – наголосив Федоров.
За його словами, “маємо потужну мотивацію та багато сильних спеціалістів, щоб зробити українську армію однією з найтехнологічніших у світі”. “Активно працюємо над цим”, - зазначив Федоров.

Він пропонує подивитись новий випуск United24 Media, щоб дізнатися, як вже зараз технології допомагають змінювати хід війни та наближати перемогу України.
Як повідомлялось, ДК "Укроборонпром" провів низку успішних випробувань українського ударного безпілотника з дальністю ураження 1 тис км.