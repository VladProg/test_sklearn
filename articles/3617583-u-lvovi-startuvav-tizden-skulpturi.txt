Стартував Перший «Львівський тиждень скульптури», захід триватиме до 27 листопада.

Про це повідомив у Телеграмі начальник Львівської обласної військової адміністрації Максим Козицький, передає Укрінформ.
"Представили понад 200 робіт, які створили у XX та XXI століттях. Основна тема події має дуже зрозумілу для нас зараз назву – «Хаос». Львівський тиждень скульптури триватиме до 27 листопада", - написав очільник ОВА.






У Львові стартував "тиждень скульптури" / Фото: Максим Козицький, Telegram


































Він додав, що основну експозицію тижня представили в корпусі старих майстерень Академії мистецтв (вул. Снопківська, 47). Продовження програми можна побачити в артцентрі Павла Гудімова – «Я Галерея». Робота Олекси Фурдіяка та Ігоря Слободяна «Дудіння» на площі Петрушевича – також частина програми.
Як повідомляв Укрінформ, 60 художників з різних міст України візьмуть участь у «Львівському тижні скульптури».