Проголосувавши за сьогоднішню резолюцію 141 ГА ООН, держава-член ООН чітко заявила, що росія повинна припинити свою незаконну агресію.

Про це у своєму твіттері написав глава МЗС України Дмитро Кулеба, передає Укрінформ.
"Проголосувавши за сьогоднішню резолюцію 141 ГА ООН, держава-член ООН чітко заявила, що росія повинна припинити свою незаконну агресію. Територіальна цілісність України має бути відновлена", - йдеться у твіті.
Міністр також констатував, що через рік після того, як росія розпочала своє повномасштабне вторгнення, глобальна підтримка України залишається сильною.

By voting in favour of today’s UNGA resolution 141 UN member states made it clear that Russia must end its illegal aggression. Ukraine’s territorial integrity must be restored. One year after Russia launched its full-scale invasion global support for Ukraine remains strong.
— Dmytro Kuleba (@DmytroKuleba) February 23, 2023

Як раніше повідомляло агентство, надзвичайна спеціальна сесія Генеральної Асамблеї ООН ухвалила резолюцію «Принципи Статуту ООН, що лежать в основі всеосяжного, справедливого і тривалого миру в Україні».
«За» проголосували – 141 держава, «проти» – 7, утрималися – 32.
Крім росії, «проти» виступили Білорусь, Північна Корея, Еритрея, Малі, Нікарагуа, Сирія. Серед тих, хто утримався - Китай, Індія, Пакистан, Куба, Іран, Казахстан, Вірменія, Південна Африка.
2 березня 2022 року ГА ООН ухвалила резолюцію «Агресія проти України», яка засуджує вторгнення росії в Україну й вимагає від рф негайно вивести війська з української території. Резолюцію підтримали 143 країни.
24 березня 2022 року Генасамблея ухвалила резолюцію «Гуманітарні наслідки агресії проти України», за яку проголосували 140 країн.