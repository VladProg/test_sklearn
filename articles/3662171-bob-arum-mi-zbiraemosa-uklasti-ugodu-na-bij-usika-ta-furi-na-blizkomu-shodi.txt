Промоутер Ф’юрі Боб Арум розповів про вибір місця для поєдинку за звання Абсолютно чемпіона світу в суперважкій вазі.

Промоутер Боб Арум розповів про ситуацію з організацією бою володаря поясу WBC в надважкій вазі Тайсона Ф’юрі (33-0-1, 24 КО) з чемпіоном WBA, WBO, IBO та IBF у надважкій вазі Олександром Усиком (20-0, 13 КО), повідомляє Boxing News 24, передає Укрінформ.

«Ми маємо побачити гроші за бій. Коли нам покажуть гроші, ми підемо за тими, хто це організує. Якщо нам ніхто не готовий запропонувати гроші, у що я не вірю, ми підемо і заробимо їх самі на «Вемблі». Схоже, що ми збираємося укласти угоду на Близькому Сході, де гроші точно будуть», - сказав промоутер.


Як повідомляв Укрінформ, бій між Ф'юрі та Усиком має відбутися у першій половині поточного року.

Фото: Getty Image