Фото року, що минає, стали хронікою повномасштабного вторгнення військ рф на територію України. Об’єктиви камер фотокореспондентів Укрінформу фіксують життя під час війни.

Нова реальність настала 24 лютого. У запропонованій добірці лише кілька кадрів мирного життя «до», в якому вже відчувалася напруга. Потім були перші ворожі ракети, вибухи, переховування у метро, зруйновані будинки українців, жертви серед мирних жителів, розстріли росіянами гуманітарних колон, окупація українських міст, сіл і містечок. І водночас гідне протистояння натиску ворога від сил оборони України – армії на фронті, волонтерів у тилу, цивільних в окупованих населених пунктах.
Боротьба за волю триває. Фотокори Українського національного інформаційного агентства фіксують її, як і ті військові злочини, які чинить російська армія. Під прицілом ворога – критична інфраструктура, щоб занурити цивільне населення у морок та холод під час зими. Але українці знаходять і в темряві світло, намагаються продовжувати жити життя в нових умовах, позбуватися на своїй території будь-яких нагадувань про рф, як-от пам’ятників російським діячам або «дружбі народів».
Рятувальники гасять пожежі від численних влучань російських снарядів і дістають людей з-під завалів, комунальники відновлюють критичну інфраструктуру в рекордно короткі терміни попри численні пошкодження енергосистеми. Українці стоять горою за свою свободу. Про це – фото 2022 року, які стануть частиною світової історії.
Світлини – про вогонь на фронті та полях, що займаються від ворожих обстрілів, життя без світла, стовпи диму над забудовою мирного міста, смак свіжої хлібини на звільнених землях, символи незламності, повернення українців з російського полону, прощання з найріднішими, численні руйнування та про прагнення до життя. Життя у мирній, незалежність, вільній Україні. Україні, яка переможе у війні з росією за свою самобутність.

Фото: Володимир Тарасов

Учасники відкритого вишколу з цивільної оборони, який організував Громадський штаб оборони за підтримки Національного корпусу в межах кампанії "Не панікуй! Готуйся!", на території заводу "Атек", Київ, 6 лютого 2022 року.

Фото: В’ячеслав Мадієвський

Знищені бойова техніка та російський військовий на підступах до Харкова, 26 лютого 2022 року.

Фото: Сергій Гудак

Актори та працівники Закарпатського обласного українського музично-драматичного театру, а також містяни й вимушені переселенці долучилися до плетіння маскувальних сіток для українських військових на фронт, Ужгород, 2 березня 2022 року.

Фото: Олександр Корняков

Херсонці з українськими прапорами під час мітингу проти російської окупації, Херсон, 7 березня 2022 року.

Фото: Сергій Гудак

Спальні місця в одному зі спорткомплексів міста, що став притулком для вимушених переселенців, Ужгород, 7 березня 2022 року.

Фото: Сергій Гудак

Українські біженці, рятуючись від російської військової агресії, перетинають кордон зі Словаччиною у пункті пропуску "Ужгород – Вишнє Нємецьке", 8 березня 2022 року.

Фото: Ніна Ляшонок

Обкладений мішками з піском пам’ятник Дюку де Рішельє на Приморському бульварі, Одеса, 9 березня 2022 року.

Фото: Олександра Бутова

Наслідки обстрілу російськими військами житлової багатоповерхівки у Святошинському районі, Київ, 15 березня 2022 року.

Фото: Дмитро Смольєнко

Медики КНП "Запорізька обласна клінічна дитяча лікарня" ЗОР надають медичну допомогу дітям, які отримали важкі травми внаслідок обстрілів з боку російських військ, Запоріжжя, 18 березня 2022 року.

Фото: Юлія Овсяннікова

Військовослужбовці поруч зі зруйнованим внаслідок обстрілу російською армією ТРЦ в Подільському району, Київ, 23 березня 2022 року.

Фото: Євген Котенко

Чоловік спить на сходах на території станції метро, що працює як бомбосховище, Київ, 25 березня 2022 року.

Фото: Анатолій Сірик

Обгорілі тіла вбитих російськими загарбниками мирних жителів, які ті намагалися спалити, щоб приховати сліди своїх злочинів, Буча, Київська область, 5 квітня 2022 року.

Фото: Генналій Мінченко

Зруйнована внаслідок бойових дій багатоповерхівка у звільненій від російських загарбників Бородянці, Київська область, 6 квітня 2022 року.

Фото: Анатолій Сірик

Кухонна шафа з глиняною скульптурою півня, що вціліли на стіні зруйнованого авіабомбою будинку у звільненій від російських загарбників Бородянці, Київська область, 6 квітня 2022 року.

Фото: Павло Багмут

Знищений російськими загарбниками літак АН-225 "Мрія" на території аеропорту у Гостомелі, Київська область, 8 квітня 2022 року.

Фото: Анна Войтенко

Жінка плаче поруч із місцем, де були виявлені тіла вбитих російськими загарбниками двох чоловіків, які зникли 6 березня, Бузова, Київська область, 10 квітня 2022 року.

Фото: Анатолій Сірик

У місті Буча проводять ексгумацію тіл з однієї з братських могил, в якій поховано убитих російськими загарбниками мирних жителів, Київська область, 13 квітня 2022 року.

Фото: Анна Войтенко

Знищена російська військова техніка на території звільненого від окупантів міста Тростянець, Сумська область, 15 квітня 2022 року.


Фото: Анна Войтенко

Поховання Романа Вереди, якого вбили росіяни в місті Ірпінь, на місцевому кладовищі, Київська область, 18 квітня 2022 року. Родичі знайшли тіло у морзі тільки після звільнення міста від російської армії.

Фото: Євген Котенко

Сакура квітне біля зруйнованого внаслідок обстрілу російськими військами Будинку культури в Ірпені, Київська область, 26 квітня 2022 року.

Фото: Юлій Зозуля

Люди, які покидають місто через російську агресію, прощаються з близькими на вокзалі, Одеса, 25 квітня 2022 року.

Фото: Геннадій Мінченко

Демонтаж бронзової скульптури двох робітників під Аркою дружби народів, Київ, 26 квітня 2022 року.

Фото: Анна Войтенко

Мати 36-річного Сергія Пилипенка, якого вбили росіяни, 65-річна Віра Пилипенко плаче біля труни з тілом сина у машині на дорозі біля Бучі, Київська область, 28 квітня 2022 року.

Фото: Дмитро Смольєнко

Рятувальники на території населеного пункту, постраждалого від артилерійських обстрілів російськими військами, де триває очищення місцевості від мін та вибухових предметів, Запорізька область, 29 квітня 2022 року.

Фото: Дмитро Смольєнко

Евакуаційна колона з Маріуполя прямує до Запоріжжя, Запорізька область, 3 травня 2022 року.

Фото: Дмитро Смольєнко

Місцева жителька Зіра Іванівна біля свого зруйнованого внаслідок артобстрілів російськими військами будинку у прифронтовому селі Кам’янське, Запорізька область, 6 травня 2022 року.

Фото: Сергій Гудак

45-річного захисника України Віктора Бідзілю, який загинув 27 квітня від російської зброї, ховають на кладовищі в селі Завидово, Мукачівський район, Закарпатська область, 7 травня 2022 року.

Фото: Дмитро Смольєнко

Українські військові показують журналістам завершальний етап зведення третьої лінії фортифікаційних споруд для оборони Запоріжжя, Запорізька область, 17 травня 2022 року.

Фото: Дмитро Смольєнко

Відомий на весь світ "Маріупольський щоденник", який у березні почав вести на той момент 8-річний хлопець Єгор Кравцов, де описав жахи війни, Запоріжжя, 6 червня 2022 року.

Фото: Дмитро Смольєнко

Військовослужбовець за роялем у зруйнованій російськими військами музичній школі, в яку влучило два снаряди з «Ураганів», Оріхів, Запорізька область, 24 червня 2022 року.

Фото: Дмитро Смольєнко

Жінка у підвалі житлової багатоповерхівки, Гуляйполе, Запорізька область, 29 червня 2022 року.

Фото: Дмитро Смольєнко

Танк Збройних сил України на Гуляйпільському напрямку, 29 червня 2022 року.

Фото: В’ячеслав Мадієвський

Чоловік плаче над тілом загиблої дружини. Російські війська обстріляли житловий район Харкова з реактивних систем залпового вогню, внаслідок чого загинуло троє людей, 7 липня 2022 року.

Фото: Анна Опаренюк

Чоловік, поранений внаслідок обстрілів російськими військами, у своїй квартирі у місті Краматорськ, Донецька область, 9 липня 2022 року.

Фото: Дмитро Смольєнко

Пожежа на пшеничному полі у Пологівському районі, Запорізька область, 17 липня 2022 року. Російські війська обстрілюють поля, щоб не дати фермерам зібрати урожай.

Фото: Руслан Канюка

Церемонія прощання з героєм Карімом Гуламовим, який загинув захищаючи Україну від російських загарбників, у Михайлівському Золотоверхому собору, Київ, 21 липня 2022 року.

Фото: Володимир Тарасов

Кадети Державного ліцею №23 "Кадетський корпус" ім. Володимира Великого у бомбосховищі під час повітряної тривоги, Київ, 27 липня 2022 року.

Фото: Дмитро Смольєнко

Наслідки обстрілів російськими військами інфраструктури Кушугумської ОТГ, смт Кушугум, Запорізька область, 10 серпня 2022 року.

Фото: Сергій Гудак

Люди, стоячи на колінах на знак шани, проводжають в останню путь труну з тілом 22-річного старшого лейтенанта Віталія Голубки, який загинув 12 серпня, захищаючи Україну від російських загарбників, Чоп, Закарпатська область, 17 серпня 2022 року.

Фото: Руслан Канюка

Учасники вшанування пам’яті українських захисників, полеглих від теракту в колонії у селищі Оленівка Донецької області, тримають банер з написом «Зупиніть російський тероризм» на Софійській площі, Київ, 6 вересня 2022 року.

Фото: В’ячеслав Мадієвський

Рятувальники ДСНС гасять пожежу на електропідстанції, що виникла після ракетного обстрілу військами рф. Унаслідок ракетного удару місто залишилося без світла. Харків, 11 вересня 2022 року.

Фото: В’ячеслав Мадієвський

Хрести на могилах вбитих російськими окупантами жителів міста Ізюм на місці масового поховання, виявленого після звільнення населеного пункту від російських загарбників, Харківська область, 19 вересня 2022 року.

Фото: Дмитро Смольєнко

Тіло цивільної, загиблої внаслідок російського ракетного удару по гуманітарній колоні. Люди стояли в черзі для виїзду на тимчасово окуповану територію, щоб забрати своїх родичів, відвезти допомогу, Запоріжжя, 30 вересня 2022 року.

Фото: Сергій Гудак

17-річна скрипалька Аліса Коваленко, яка переїхала на Закарпаття з Маріуполя, грає на вулиці, Мукачево, Закарпатська область, 1 жовтня 2022 року.

Фото: Дмитро Смольєнко

Військові мінометної обслуги, які несуть службу у Запорізькій області, 5 жовтня 2022 року.

Фото: Альберт Кошелев

Рятувальники дістають тіло загиблої жінки з-під завалів зруйнованих конструкцій багатоповерхового житлового будинку, в який влучила російська ракета С-300, Запоріжжя, 6 жовтня 2022 року.

Фото: Євген Котенко

Дим над столицею внаслідок російських ракетних обстрілів, Київ, 10 жовтня 2022 року.

Фото: Дмитро Смольєнко

Жінки, яких вдалося визволити з російського полону у межах масштабного обміну, у автобусі під час їхньої зустрічі, Запоріжжя, 17 жовтня 2022 року.

Фото: Ніна Ляшонок

Вирва від влучання снаряда у злітно-посадкову смугу Міжнародного аеропорту "Херсон", який російські окупанти 8 місяців використовували як військову базу, у звільненій Чорнобаївці, Херсонська область, 23 листопада 2022 року.

Фото: Анатолій Сірик

Перехожі йдуть темною, оповитою туманом вулицею під час блекауту, спричиненого масованим ракетним ударом російської армії по Україні 23 листопада, Київ, 24 листопада 2022 року.

Фото: Сергій Гудак

Восьмирічна Алевтина, батьки якої в 2014 році, рятуючись від війни, переїхали з Луганська в Ужгород, робить домашню роботу при свічках під час відключення електроенергії, Ужгород, 28 листопада 2022 року.

Фото: Дмитро Смольєнко

Переселенка куштує піцу, приготовану іноземними волонтерами, Запоріжжя, 30 листопада 2022 року.

Фото: Дмитро Смольєнко

Артилеристи, які нищили колони російської техніки під Києвом, а нині стоять на захисті Запорізької області, стріляють з причіпної гаубиці "Мста-Б", Запорізька область, 16 грудня 2022 року.


Фото: Павло Багмут

Фристайліст Олександр Абраменко виграв срібну медаль у лижній акробатиці на зимовій Олімпіаді-2022 у Пекіні, Китай, 16 лютого 2022 року.

Фото: Сергій Гудак

Учасники благодійного велозаїзду Big City Ride з нагоди Дня вишиванки, Ужгород, 19 травня 2022 року.

Фото: Євген Котенко

У 31-у річницю Незалежності України монумент "Батьківщина-мати" підсвітили кольорами державного прапора, Київ, 24 серпня 2022 року.

Фото: Юлій Зозуля

Пташка сидить на узбережжі Чорного моря під час заходу сонця, Одеса, 7 липня 2022 року.