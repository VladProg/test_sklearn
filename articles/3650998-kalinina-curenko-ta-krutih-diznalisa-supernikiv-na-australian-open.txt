Українські учасники Ангеліна Калініна, Леся Цуренко та Олексій Крутих дізналися суперників в основній сітці першого у сезоні турніру серії Grand Slam Відкритого чемпіонату Австралії з тенісу, який пройде з 16-го по 29 січня.

Перша «ракетка» України Калініна (№40 WTA) зустрінеться з американкою Коко Вандевей (140), яка потрапила до «основи» з кваліфікації, передає Укрінформ.
Ангеліна вдруге зіграє в основі турніру у Мельбурні. Минулого року вона програла у першому колі майбутній чвертьфіналістці Джессіці Пегулі зі США.
Цуренко (134) зіграє проти Кароліни Мухової (133) із Чехії. Для Лесі це буде 12-й виступ в основній сітці Australian Open.
Крутих (№188 ATP) зустрінеться з 25-й ракеткою світу аргентинцем Дієго Шварцманом.
Додамо, що загальний призовий фонд Australian Open становить 76,5 млн. австралійських доларів (1A $=0,67 $).
На фото: Леся Цуренко/Getty Images.