Влада Китаю успішно запустила у космос новий супутник дистанційного зондування з космодрому Січан, розташованого в провінції Сичуань на південному заході країни.

Про це повідомляє Укрінформ із посиланням на Сіньхуа.
Супутник дистанційного зондування Yaogan-36 було запущено за допомогою ракети-носія Long March 2D у суботу, о 03:12 за пекінським часом.
Космічний апарат успішно вийшов на заплановану орбіту.

Для ракет-носіїв серії Long March цей політ став 444-м.
Як повідомляв Укрінформ, Китай запустив у четвер, 13 жовтня, новий супутник для оперативного дистанційного зондування з метою попередження стихійних лих, управління надзвичайними ситуаціями та моніторингу довкілля.
Фото: Сіньхуа Новини