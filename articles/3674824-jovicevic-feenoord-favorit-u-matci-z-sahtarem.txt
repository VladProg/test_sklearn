Головний тренер «Шахтаря» Ігор Йовичевич прокоментував жеребкування 1/8 Ліги Європи, за підсумками якого суперником гірників став «Феєноорд».

Про це повідомила пресслужба «гірників», передає Укрінформ.
«Команда дійсно топова. Бачите, як «Феєноорд» сильно виглядає – були першими в групі ЛЄ, йдуть лідером чемпіонату. Так що нема легких суперників. Поважаємо їх, це буде важкий матч. Можна сказати, що вони фаворити. Ми будемо битися до кінця. Віритимемо, що диво може трапитися ще раз. І з тим натхненням їдемо спочатку у Варшаву, а потім у Роттердам», - сказав тренер «Шахтаря».
Він також зауважив, що «гірники» не зациклюються на соперникові, а йдуть від матчу до матчу.
«Тільки подивіться на бюджет цих команд та вартість самих футболістів. Думаю, що це відіграє важливу роль у футболі, але не завжди фаворити виграють. Це така гра, що може відбутися багато речей впродовж 90 хвилин. Той день мусить показати, що ти кращий. Це наша філософія – йти від матчу до матчу та вірити, що неможливе стане можливим», - додав Йовичевич.
Як повідомлялося, «Шахтар» зустрінеться з «Феєноордом в 1/8 фіналу ЛЄ.
Фото: shakhtar.com