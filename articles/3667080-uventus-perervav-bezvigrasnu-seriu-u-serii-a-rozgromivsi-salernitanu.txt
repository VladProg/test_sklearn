Футболісти туринського «Ювентуса» здобули впевнену перемогу над «Салернітаною» у заключному матчі 21-го туру італійської Серії А.

Матч на «Стадіо Арекі» у Салерно завершився на користь «чорно-білих» з рахунком 3:0, передає Укрінформ.
Успіх гостям принесли голи Душана Влаховича (26-та хвилина, з пенальті, 47) та Філіпа Костича (45).
«Ювентус» перервав триматчеву безвиграшну серію і піднявся на 10-те місце у чемпіонаті Італії.
Лідирує «Наполі» - 56 очок. Далі йдуть «Інтер» - 43, «Рома» - 40, «Лаціо» - 39, «Аталанта» - 38, «Мілан» (38). У «Ювентуса» - 26 очок.
Фото: AFP.