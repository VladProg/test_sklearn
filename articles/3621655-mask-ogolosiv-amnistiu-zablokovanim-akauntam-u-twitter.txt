Новий власник компанії Twitter Ілон Маск оголосив «амністію» заблокованим обліковим записам.

Про це повідомляє Укрінформ з посиланням на ABC News.
"Люди сказали своє слово. Амністія розпочнеться наступного тижня. Vox Populi, Vox Dei", - написав Маск після проведення голосування користувачів у соціальній мережі.
Загалом в опитуванні взяли участь понад 3 млн осіб. 72,4% учасників підтримали відновлення призупинених акаунтів, які "не порушували закон і не займалися кричущим спамом".
Водночас агентство АР зазначило, що подібні онлайн-опитування не є науковими і можуть легко зазнавати впливу ботів. У відповідь Маск назвав видання "експертом з дезінформації".
За прогнозами експертів з онлайн-безпеки, рішення Маска призведе до зростання переслідувань, ненависті та дезінформації.
Як повідомлялося, раніше Ілон Маск за підсумками опитування користувачів розблокував акаунт Дональда Трампа, який був закритий у 2020 році як такий, що становить суспільну загрозу через систематичне поширення дезінформації.
Фото: Getty Images