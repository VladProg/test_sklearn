Національний банк України за тиждень продав на міжбанківському валютному ринку 660,6 мільйона доларів США, а купив 4,9 млн дол.

Як передає Укрінформ, про це свідчать дані НБУ.
Згідно з результатами валютних інтервенцій, із 13 по 17 лютого 2023 року Національний банк України продав на міжбанківському валютному ринку 660,63 млн дол. США. За цей же період регулятор купив 4,9 млн дол.
Всього з початку року регулятор продав на міжбанку 4,85 млрд дол. та купив 42,65 млн дол.
Як повідомляв Укрінформ, за 2022 рік Нацбанк продав на міжбанку 26,380 млрд дол. і 1,789 млрд євро, а також купив 3,267 млрд дол. та 110,97 млн євро.