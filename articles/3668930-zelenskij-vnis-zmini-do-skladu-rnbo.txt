Президент Володимир Зеленський вніс зміни до складу Ради національної безпеки і оборони України.

Як передає Укрінформ, відповідний указ №73/2023 опублікований на сайті Глави держави.
Відповідно до тексту документа, до персонального складу Ради національної безпеки і оборони введено міністра внутрішніх справ України Ігоря Клименка.
Також у персональному складі РНБО затверджено голову Служби безпеки України Василя Малюка.
Крім того, Президент постановив припинити членство у складі РНБО Дениса Монастирського.
Указ набирає чинності з дня його опублікування.
Як повідомляв Укрінформ, 7 лютого Верховна Рада призначила Ігоря Клименка на посаду міністра внутрішніх справ, а Василя Малюка на посаду голови Служби безпеки України.
Фото: Офіс Президента