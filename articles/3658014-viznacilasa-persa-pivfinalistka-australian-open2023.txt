У Мельбурні триває перший у сезоні тенісний турнір серії Grand Slam Відкритий чемпіонат Австралії.

Першою півфіналісткою Australian Open стала кривдниця першої «ракетки» світу польки Іги Швьонтек представниця Казахстану Олена Рибакіна (22-й номер «посіву»), передає Укрінформ.
У чвертьфіналі змагань Рибакіна за 1 годину 20 хвилин взяла гору над 17-ю «сіяною» Оленою Остапенко з Латвії - 6:2, 6:4.
У матчі за вихід у фінал турніру Рибакіна зустрінеться з переможницею протистояння американки Джесіки Пегули (3) з білорускою Вікторією Азаренко (24).
Відкритий чемпіонат Австралії завершиться 29 січня.
Фото: Getty Images.