Захисник «Динамо» Ілля Забарний сьогодні, 30 січня, може змінити клуб.

Про це повідомляє «ТаТоТаке», передає Укрінформ.
Прямо зараз керівники київського клубу ведуть торги та переговори по 20-річному українцю з неназваною командою АПЛ. Вони знаходяться на фінальній стадії. Сумарна сума угоди може скласти близько 25 мільйонів євро.
Відзначається, що це не «Лестер», який цікавився футболістом влітку.
Кілька днів тому видання The Sun писало про можливий перехід Забарного в «Астон Віллу».
Як повідомлялося, «Динамо» посідає третю сходинку в УПЛ, маючи в активі 30 очок після 15 матчів.
Фото: Ю.Юр'єв