Президент Володимир Зеленський обговорив з Прем'єр-міністром Норвегії Йонасом Гар Стьоре питання подальшої співпраці та подякував за оборонну допомогу Україні.

Про це глава держави повідомив у Твіттері, передає Укрінформ.

"Провів телефонну розмову з Прем’єр-міністром Норвегії Йонас Гар Стьоре. Подякував за новий оборонний пакет, який зміцнить нас на землі, у небі й на морі. Вдячний і за вагомий 5-річний пакет допомоги, що готується до затвердження в Норвегії. Обговорили подальшу співпрацю. Разом – до перемоги!", - зазначив Зеленський.
Як повідомляв Укрінформ, Прем'єр-міністр Норвегії Йонас Гар Стьоре запропонував виділити Україні 75 млрд норвезьких крон (7,3 млрд дол.) в рамках допомоги протягом п'яти років.
Фото: ОП