Українського захисника лондонського «Арсенала» Олександра Зінченка визнано найкращим футболістом команди у січні.

Як повідомляє пресслужба «канонірів», Зінченко набрав 48% голосів уболівальників, передає Укрінформ.
В опитуванні українець обійшов форварда Едді Нкетіа та капітана команди норвезького хавбека Мартіна Едегора.
Минулого місяця Олександр провів за лондонців три матчі в Англійській прем'єр-лізі (АПЛ) та два - у Кубку Англії.
Команда Мікеля Артети з 50-а очками йде на першому місці в АПЛ, випереджаючи «Манчестер Сіті» (45), який провів на гру більше.
11 лютого «Арсенал» прийматиме «Брентфорд» українця Єгора Ярмолюка.
Фото: Getty Images.