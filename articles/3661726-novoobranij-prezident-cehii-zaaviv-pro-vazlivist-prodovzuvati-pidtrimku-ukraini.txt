Новообраний президент Чеської республіки Петр Павел заявив про важливість продовжувати підтримку України.

Про це він сказав в ефірі телеканалу CNN Prima News у неділю, передає Укрінформ.
Обраний глава держави війна точиться в Україні, тобто поблизу чеського кордону, але НАТО, членом якого є Чехія, гарантує республіці безпеку, а її курс є правильним.
«Безумовно, зі мною (в офісі, - ред.) не буде жодної мобілізації чи зміни курсу, яка могла б втягнути країну у війну», – заявив Павел, відповідаючи тим, хто поширював по нього перед виборами чутки про те, що, мовляв, чехів будуть мобілізувати на війни.
Водночас він зазначив, що шлях з підтримки України не припиниться.
«Ми маємо пояснювати людям, що ми цивілізована та солідарна країна. Ми можемо допомогти людям, які потрапили в біду. Доречно бути солідарними, інші б нам теж допомогли. Війна торкається нас, навіть не тому, що тут літають ракети або хтось руйнує наші міста або вбиває людей тисячами», – сказав він.
Павел також підкреслив, що спосіб міжнародних відносин, який просуває росія, суперечить довгостроковим інтересам Чехії.
«Ми хочемо жити в середовищі, яке поважає навіть малі держави, де навіть держави нашого розміру можуть сказати своє слово. Ми не можемо допустити порушення правил біля наших кордонів», – заявив політик.
Колишній генерал також зауважив, що серед населення рф зростає розчарування через погіршення рівня життя, але зростає воно й у російській армії, «яка не звикла програвати».
Але, визнав він, росія все ще має більше ресурсів, ніж Україна. За словами Павла, без допомоги західних країн атакована країна була б приречена на провал.
Раніше він поінформував, що разом з президенткою Словаччини Зузаною Чапутовою відвідує Київ орієнтовно «навесні». На його думку, поїздка має відбутися до саміту НАТО, який відбудеться в липні у Вільнюсі.
У неділю, наступного дня після обрання президентом, Павел провів телефонну розмову з українським колегою Володимиром Зеленським.