Сьогодні, 16 листопада, відзначають день заснування Організації Об'єднаних Націй з питаннь освіти, науки і культури та 50-ту річниця прийняття Конвенції про всесвітню спадщину.

Про це міністр культури та інформаційної політики Олександр Ткаченко зазначив у Телеграмі, передає Укрінформ.
"Я хочу побажати пройти цей час випробувань гідно, щоб жодна країна-член не могла дискредитувати діяльність впливової організації", - написав він.
Водночас він наголосив, що сьогоднішні події в Україні стали випробуванням на міцність, у якому особливе місце посідає збереження вітчизняної спадщини та культури від руйнівних дій рф.
"Ми вдячні ЮНЕСКО за допомогу. І знаємо, що цінності ЮНЕСКО та Конвенції про всесвітню спадщину - вічні. Скільки ракет не випустила б проти них російська федерація", - підкреслив міністр.
Організація Об'єднаних Націй з питань освіти, науки і культури (ЮНЕСКО) - міжнародна установа ООН, яка при співпраці своїх членів-держав у галузі освіти, науки, культури сприяє ліквідації неписьменності, підготовці національних кадрів, розвитку національної культури, охороні пам'яток культури.
Як повідомлялося, в Україні розпочала роботу представниця ЮНЕСКО, професорка зі збереження архітектури К’яра Бардескі.
Фото: Олександр Ткаченко, Telegram