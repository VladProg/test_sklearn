Космічний телескоп James Webb зробив декілька нових світлин планети Юпітер.

Як передає Укрінформ, про це повідомляє Європейське космічне агентство (ESA) у Твіттері.
«Webb зробив світлини Юпітера. Нові спостереження показують видимі полярні сяйва, які поширюються на великій висоті над північним і південним полюсами Юпітера», - заявили в ESA.

Портал Space.com додає, що на світлинах також можна побачити два супутники Юпітера, а саме: Амальтею та Адрастею.
Сфотографовано і крупним планом сам Юпітер, щоб зафіксувати деталі його бурхливої атмосфери, зокрема, Велику червону пляму.

«Чесно кажучи, ми навіть не очікували, що ці фото будуть настільки добре зроблені», - повідомив планетарний астроном і почесний професор Каліфорнійського університету в Берклі Імке де Патер.
Як повідомляв Укрінформ, космічний телескоп James Webb зробив фотографію галактики Колесо Воза й і двох менших галактик-компаньйонів.
Найпотужніший телескоп «Джеймс Вебб» (James Webb) вартістю 10 мільярдів доларів був запущений у космос наприкінці грудня. Серед ключових цілей обсерваторії – вивчення перших екзопланет, зірок-піонерів.
Фото: esawebb.org