Українські тенісисти Олексій Крутих та Леся Цуренко подолали відбірковий бар'єр Відкритого чемпіонату Австралії у Мельбурні.

У фіналі кваліфікації Крутих (№188 світового рейтингу) здобув вольову перемогу над американцем Денисом Кудлою (№102) - 3:6, 6:4, 6:4, а Цуренко (№134) впевнено обіграла представницю Франції Леолью Жанжан (№109) - 6:4, 6:2, передає Укрінформ.
Крутих вперше зіграв у кваліфікації турніру серії Grand Slam, Цуренко 12-й раз виступить в основній сітці Australian Open.
Відкритий чемпіонат Австралії проходитиме з 16 по 29 січня.
Загальний призовий фонд Australian Open становить 76,5 млн. австралійських доларів (1A$ = 0,67$).
На фото: Леся Цуренко (Getty Images).