Сеул готовий взяти участь у довгострокових проєктах з відновлення та відбудови української енергетики.

Як передає Укрінформ, про це повідомляє пресслужба Міністертсва енергетики.
Зазначається, що 6 лютого відбулася зустріч міністра енергетики Германа Галущенка та посла Республіки Корея в Україні Хьонга Те Кіма.

«Хьонг Те Кім підтвердив наміри його країни і надалі підтримувати український енергетичний сектор, підкресливши зацікавленість корейської сторони брати участь у середньо- та довгострокових проєктах з відновлення та відбудови української енергетики», – наголосили у відомстві.
Зокрема, сторони обговорили питання співробітництва в атомній галузі, у сфері ВДЕ, а також допомогу енергетичному сектору України. Українська сторона запропонувала налагодити співпрацю для обміну інформацією про технології захисту і безпеки енергооб’єктів України та Республіки Корея.

Також Галущенко окреслив перспективні напрямки співпраці між Україною та Південною Кореєю.
«Це - атомна енергетика та розвиток відновлюваних джерел енергії, які стануть базовими для модернізованої української енергосистеми», - уточнив він.
Як повідомлялося, Корея надіслала вісім гуманітарних вантажів з енергетичним обладнанням загальною вагою близько 105 тонн, які вже надійшли в Україну.
Фото: Міненерго