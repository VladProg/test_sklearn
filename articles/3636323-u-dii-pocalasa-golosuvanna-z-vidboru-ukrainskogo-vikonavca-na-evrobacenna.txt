У застосунку “Дія” розпочалася голосування з відбору українського кандидата-виконавця на Євробачення-2023.

Як передає Укрінформ, про це Міністерство культури та інформаційної політики повідомляє у Телеграмі.
“Розпочинаємо голосування! У вас буде певний час, щоб віддати свій голос у "Дії" за кандидата-фаворита”, - йдеться у повідомленні.
Щоб проголосувати у "Дії", слід натиснути у цьому застосунку на “Послуги” та обрати розділ “Опитування”. А потім вибирати улюбленця серед 10 кандидатів. Після чого ваш голос буде зараховано.
Далі до результатів голосування глядачів додаються підсумки журі. Таким чином, визначать виконавця, який представлятиме Україну на весь світ у Ліверпулі.
Опитування у "Дії" здійснюватиметься Міністерством цифрової трансформації спільно з Міністерством культури та інформаційної політики України і Суспільним Мовленням.
Як повідомляв Укрінформ, 17 грудня о 17:00 в ефірі "Суспільного" українці разом із зірковим журі обиратимуть, хто з десятки фіналістів Національного відбору поїде на пісенний конкурс Євробачення-2023 у Ліверпуль (Велика Британія).