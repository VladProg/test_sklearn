Переможцями «Одеса-Варшава: український конкурс», що відбувся в межах 38-го Варшавського кінофестивалю, стали чотири стрічки, вироблених за участі України.

Про це повідомляє пресслужба Державного агентства з питань кіно передає Укрінформ.
«Найкращий український повнометражний ігровий фільм – повнометражний дебют Максима Наконечного «Бачення метелика». Стрічку створено в копродукції України, Чехії, Хорватії та Швеції, українським виробником є компанія TABOR Production, продюсери – Ліза Сміт та Дар'я Бассель. Фільм створено за підтримки Держкіно», - йдеться в повідомленні.

Крім того, кращим документальним фільмом визнано «Терикони» Тараса Томенка, який виробила українська компанія ІнсайтМедіа. Спродюсурували роботу Володимир Філіппов, Алла Овсяннікова, Андрій Суярко й Олександр Коваленко. Заразом спеціальну згадку журі документального конкурсу отримала стрічка Володимира Тихого «День українського добровольця», створена в копродукції з Польщею.

Згідно з повідомленням, приз Екуменічного журі отримала польсько-українська стрічка «Тато», яку зрежисерувала Анна Маліжевська.

«Це міноритарний копродакшн України та Польщі, створений за підтримки Polish Film Institute та Держкіно. З українського боку виробником фільму є компанія FAMILY PRODUCTION, продюсер – Анастасія Буковська», - підкресює відомство.
Водночас у Держкіно зауважили, що журі ухвалило рішення не вручати відзнаку за найкращий український короткометражний фільм режисеру та продюсеру Даріушу Яблонському, сценаристці Ілони Лепковській та продюсерці Іванні Дядюрі.
Як повідомлялося, що протягом 20 -21 жовтня у в межах 38-го Варшавського міжнародного кінофестивалю відбулася низка заходів, спрямованих на підтримку України та українських митців за участі, зокрема, радника-посланника Посольства України в Польщі Олега Куця, директора Варшавського кінофестивалю Стефана Лаудіна, а також директора Польської кіноакадемії продюсерів Даріуша Яблонського й голови виробничого відділу Польського інституту кіномистецтва Каміли Моргіш.

Варшавський кінофестиваль щорічно відбувається на початку жовтня у столиці Польщі та має на меті представляти нові фільми світового, європейського та польського кінематографу.
Фото: Держкіно