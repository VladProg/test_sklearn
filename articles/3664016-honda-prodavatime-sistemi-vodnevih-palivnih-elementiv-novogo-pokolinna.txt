Японський автовиробник Honda, починаючи з середини цього десятиліття, розпочне продавати, зокрема для авто, системи водневих паливних елементів нового покоління, які були розроблені спільно з компанією General Motors.

Як передає Укрінформ, про це повідомляє Kyodo News.
Спочатку компанія націлена на продажі 2 000 одиниць на рік, щоб потім збільшити цю кількість до 60 000 у 2030-му році в рамках досягнення мети щодо скорочення викидів вуглецю.
У Honda також сподіваються щорічно продавати «кілька сотень тисяч» одиниць цих систем до другої половини наступного десятиліття.
Компанія заявила, що системи паливних елементів можуть використовуватися не тільки для живлення легкових транспортних засобів, а й для життєздатності комерційних вантажівок, стаціонарних електростанцій і будівельної техніки.
Зазначається, що водневі паливні елементи, які виробляють електроенергію шляхом хімічної реакції між киснем і воднем без викидів вуглекислого газу, рекламуються як рішення для боротьби з глобальним потеплінням, хоча вимога щодо створення інфраструктури для заправки водневим паливом залишається викликом.
Як повідомляв Укрінформ, британська компанія Rolls-Royce оголосила про успішний запуск авіаційного двигуна на водні, що стало першим у світовій авіаційній галузі.
Фото: Kyodo