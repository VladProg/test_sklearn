Перша «ракетка» світу Іга Швьонтек з Польщі достроково завершила виступ на Відкритому чемпіонаті Австралії з тенісу у Мельбурні.

У четвертому колі змагань Швьонтек поступилася посіяній під 22-м номером Олені Рибакіній з Казахстану - 4:6, 4:6, передає Укрінформ.
Суперницею Рибакіної у чвертьфіналі Australian Open буде 17-та «сіяна» Олена Остапенко з Латвії, яка у свою чергу обіграла 7-й номер «посіву» американку Корі Гауфф - 7:5, 6:3.
Перший у сезоні турнір серії Grand Slam триватиме до 29 січня.
Фото: Getty Images/Global Images Ukraine.