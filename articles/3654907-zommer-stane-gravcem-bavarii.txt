Голкіпер менхенгладбаської «Боруссії» Ян Зоммер стане гравцем «Баварії».

Про це повідомив спортивний інсайдер Фабріціо Романо в Твіттері, передає Укрінформ.
Мюнхенський клуб заплатить 8 млн євро + ще 1,5 млн бонусами.
Сам 34-річний воротар підпише контракт на 2,5 роки, у найближчі години він пройде медобстеження перед трансфером.
Флоріан Плеттенберг додає, що на заміну Зоммеру «Боруссія» придбає іншого воротаря збірної Швейцарії — Йонаса Омліна з «Монпельє». Наразі німці чекають останні документи від французького клубу. Ціна трансферу — приблизно 8-10 млн євро.
Як повідомлялося, «Баварія» шукала нового воротаря через серйозну травму Мануеля Ноєра, який залишився поза грою до кінця сезону.
Фото: Getty Images