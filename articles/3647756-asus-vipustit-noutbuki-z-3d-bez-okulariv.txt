Корпорація Asus анонсувала створення ноутбуків, оснащених 3D-дисплеєм, що дозволяє працювати з тривимірним контентом без спеціальних окулярів (автостереоскопічного дисплея).

Про це повідомляє Укрінформ з посиланням на The Verge.
Технологією Spatial Vision будуть оснащені ноутбуки ProArt StudioBook 16 3D OLED (H7604) та Vivobook Pro 16 3D OLED (K6604), які вийдуть у другому кварталі цього року.

Ноутбуки будуть оснащені 16-дюймовою OLED-панеллю з роздільною здатністю 3200х2000 і частотою оновлення 120 Гц.
Технологія використовуватиме комбінацію двоопуклої лінзи та передової технології камери відстеження очей. Вони відтворюють окремі зображення для кожного ока та слідкують за положенням вашої голови й очей, щоб відповідним чином налаштувати їх.
У Asus ProArt Studiobook 16 3D OLED використовується трекпад з підтримкою стилуса, а також елемент управління Asus Dial, який дає швидкий доступ до функцій у багатьох програмах, пов’язаних із творчістю.
Зазначається, що користувачі таких дисплеїв можуть перемикатися між режимами 2D і 3D.
Фото: The Verge