У пропущеному матчі 12-го туру Англійської футбольної прем'єр-ліги (АПЛ) лондонський «Арсенал» зазнав поразки від «Манчестер Сіті».

Зустріч на «Емірейтс Стедіум» у Лондоні завершилася з рахунком 1:3, передає Укрінформ.
Авторами голів стали Букайо Сака (42-а хвилина, з пенальті) - у складі «Арсенала»; Кевін Де Брюйне (24), Джек Гріліш (72) та Ерлінг Браут Голанд (82) - у «Манчестер Сіті».
Український захисник «канонірів» Олександр Зінченко провів на полі увесь ігровий час.
«Манчестер Сіті» наздогнав «Арсенал» на вершині турнірної таблиці. В активі обох команд по 51 очку, при цьому у лондонців на гру менше. Третім йде «Манчестер Юнайтед» (46).
Фото: AFP.