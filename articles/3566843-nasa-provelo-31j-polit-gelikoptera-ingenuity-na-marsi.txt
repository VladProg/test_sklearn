Національне управління з аеронавтики і дослідження космічного простору США (NASA) заявила про успішне завершення 31-го польоту свого марсіанського гелікоптера Ingenuity.

Про це у Твіттері повідомляє Лабораторія реактивного руху NASA (JPL), передає Укрінформ.
«Марсіанський гелікоптер завершив успішний 31-й політ 6 вересня. Ingenuity пролетів на 97,2 м на захід у напрямку до дельти річки Єзеро за 55,6 секунди», - заявили в JPL.
Зазначається, що максимальна висота під час польоту гвинтокрила становила 10 метрів.


We had liftoff!#MarsHelicopter completed a successful Flight 31 on September 6. Ingenuity flew 318 ft (97 m) west towards the Jezero river delta, in 55.6 seconds.

⬆️ Max Altitude: 33 ft (10 m)
➡️ Distance: 319 ft (97.2 m)

More: https://t.co/pJGZuwtbPy pic.twitter.com/OInuN4KqFj
— NASA JPL (@NASAJPL) September 7, 2022

Попередній політ Ingenuity на Червоній планеті був здійснений ще 20 серпня.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2021 року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.
Фото: NASA/JPL-Caltech