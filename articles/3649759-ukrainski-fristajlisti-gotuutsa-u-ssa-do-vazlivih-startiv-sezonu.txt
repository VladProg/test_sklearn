Збірна України з фристайлу (лижної акробатики) під керівництвом Енвера Аблаєва та Максима Нескоромного розпочала навчально-тренувальний збір в американському місті Парк Сіті.

Про це повідомляє пресслужба НОК України, передає Укрінформ.
На схилах Olympic Park відшліфовують свою майстерність олімпійський чемпіон Олександр Абраменко, призери етапів Кубка світу Дмитро Котовський, Анастасія Новосад, Ольга Полюк, Олександр Окіпнюк, який відкрив сезон «золотом» Кубка Європи у фінській Руці, а також наша талановита молодь - Максим Кузнєцов, Володимир Кушнір, Анастасія Гасюк та Ангеліна Брикіна.
Попереду у команди два етапи Кубка світу - 21-22 січня у Ле-Реле (Канада) та 3 лютого в Дір-Веллі (США).
Фото: facebook.com/olympicua.