Надзвичайний і Повноважний Посол США в Україні Бріджит Брінк і заступниця адміністратора USAID Ізобель Коулман відвідали Ірпінь.

Про це у Фейсбуці поінформував перший заступник мера Ірпеня Андрій Кравчук, передає Укрінформ.
«Сьогодні наше місто відвідала Надзвичайний і Повноважний Посол США в Україні Бріджит Брінк. Пані посол запросила оглянути наслідки російської агресії та відвідати людей, які втратили житло, заступницю адміністратора USAID Ізобель Коулман. Розповів про жахливі наслідки війни для нашого міста-героя», - уточнив чиновник.
За його словами, візитери на власні очі переконались, що люди які втратили житло, проживають в гідних умовах і забезпеченні всім необхідним.
Він висловив вдячність за надану допомогу та сподівання на подальшу співпрацю в напрямку відбудови Ірпеня.

Як повідомлялося, всесвітньо відома українська тенісистка Еліна Світоліна і оскароносний французький режисер Мішель Хазанавічус взяли під свій патронат відбудову двох будинків в Ірпені Київської області в рамках ініціативи Президента України Володимира Зеленського UNITED24.
Фото: facebook.com/usdos.ukraine