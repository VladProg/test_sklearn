Штати закуплять деталі та обладнання для відновлення української енергосистеми на 125 млн дол.

Як повідомляє кореспондент Укрінформу, про це із посиланням на слова адміністраторки Агентства США з міжнародного розвитку (USAID) Саманти Павер, пише АР.
“Адміністрація Байдена надає 125 млн дол на закупівлю деталей та інших матеріалів для допомоги українським ремонтникам у відновленні електричної системи, яку обстрілює росія”, - йдеться у матеріалі.
Читайте також: Україна планує закупити енергообладнання на понад €100 мільйонів - Прем’єр
Зазначається, що USAID використає ці гроші на закупівлю систем аварійного живлення для мереж опалення та водопостачання Києва.
“Кошти також допоможуть поновити запаси деталей для газових турбін, трансформаторів й іншого важливого енергетичного обладнання”, - стверджує АР.
Агентство нагадує, що раніше USAID вже передало Україні майже 1500 генераторів та вклало 55 млн дол у систему опалення країни.