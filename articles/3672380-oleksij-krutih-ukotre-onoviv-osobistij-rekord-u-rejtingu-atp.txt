Перша «ракетка» України Олексій Крутих ще на дві позиції поліпшив особистий рекорд у рейтингу Асоціації тенісистів-професіоналів (АТР).

Нинішнього тижня Олексій піднявся на 167-е місце (+2 позиції), передає Укрінформ.
Друга «ракетка» країни Віталій Сачко піднявся на 334-е місце (+6). Ілля Марченко опустився на 375-ме місце (-12).
У топ-500 світового рейтингу АТР перебувають ще троє українських тенісистів - Олександр Овчаренко - 382-е місце, Владислав Орлов - 388-е (-1) та Олег Приходько - 440-те (+4).
У парному рейтингу на чільний рядок серед українців вийшов Владислав Манафов, який уперше в кар'єрі піднявся на 114-те місце (+13 позицій).
Другою «ракеткою» України у парі став Олег Приходько - 127-е місце (-1), а Денис Молчанов опустився на третю позицію - 135-та сходинка (-34).
Фото: btu.org.