В Україні традиція дарувати подарунки малечі у День святого Миколая існує вже декілька століть.

Компанія Манівео вирішила підтримати цю добру традицію і привітати маленьких вихованців Київського міського центру соціальної підтримки дітей та сімей.
«Ми опікуємося цим закладом кілька років поспіль, надаючи фінансову допомогу, але, на мій погляд, у такі свята діти найбільше потребують саме уваги, – коментує СЕО Moneyveo Сергій Сінченко, – тому вирішили вбратися у новорічні костюми та почастувати смаколиками малечу».
За словами Сергія, це був його перший досвід привітання у ролі cвятого Миколая: «Це дуже відповідально для мене, адже діти – надзвичайно щирі та відкриті створіння.
Дуже вдячні директорці закладу Лимар Тетяні Василівні за те, що разом нам вдалося створити теплу атмосферу свята для малюків».
Нагадаємо, що Moneyveo також допомагає центру для проживання онкохворих дітей "Дача" та БФ “Сонях”, надаючи матеріальну допомогу дітям-сиротам, дітям з особливими потребами та тим, що потребують реабілітації або термінового лікування.