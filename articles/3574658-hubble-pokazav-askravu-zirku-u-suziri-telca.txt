Космічний телескоп NASA/ESA Hubble завдяки камері Wide Field Camera 3 зробив фотографію яскравої зірки IRAS 05506+2414, що знаходиться у сузір'ї Тельця.

Як передає Укрінформ, про це повідомляє обсерваторія.
Сам космічний об'єкт розташований на відстані у понад 9 000 світлових років від Землі.
За словами астрономів, цей об'єкт вважається прикладом вибуху, викликаного руйнуванням масивної молодої зоряної системи.

Фото: esahubble.org
Зазвичай речовини, що оточують молоду зірку, прямують подвійними потоками газу та пилу від зірки.
Однак у випадку з IRAS 05506+2414 бризки матеріалу прямують зі швидкістю до 350 кілометрів на секунду назовні від центру цього зображення у формі віяла.
Як повідомляв Укрінформ, космічний телескоп NASA/ESA Hubble зробив фотографію спіральної галактики NGC 1961, що знаходиться у сузір'ї Жираф.