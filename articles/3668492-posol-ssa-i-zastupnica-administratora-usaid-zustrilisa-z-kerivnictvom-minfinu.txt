Посол США в Україні Бріджит Брінк і заступниця адміністратора Агентства США з міжнародного розвитку (USAID) Ізабель Коулман під час зустрічі з керівництвом Мінфіну обговорили економічні пріоритети та важливість прозорості та підзвітності.

Про це Брінк повідомила у Твіттері, передає Укрінформ.
«Хороша дискусія з Мінфіном України за участю Ізабель Коулман (USAID) щодо економічних пріоритетів України, а також важливості прозорості та підзвітності. Ми підкреслили нашу непохитну підтримку, у тому числі через пряму бюджетну допомогу, боротьби України за свободу», - написала дипломатка.

Як повідомлялося, заступниця адміністратора USAID Ізабель Коулман 7 лютого прибула з візитом до Києва.
Фото: Ambassador Bridget A. Brink, Твіттер