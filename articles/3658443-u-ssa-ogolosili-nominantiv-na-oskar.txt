У США у вівторок оголосили номінантів на премію Американської академії кінематографічних мистецтв і наук "Оскар".

Їх представили продюсер Різ Ахмед та актриса Елісон Вільямс під час прямої трансляції на сайті кіноакадемії, передає кореспондент Укрінформу.
Зокрема, у категорії "Найкращий фільм року" представлені:
“На західному фронті без змін”

“Аватар. Шлях води”
“Банши Інішерина”
“Елвіс”
“Все завжди і водночас”
“Фабельмани”
“Тар”
“Найкращий стрілець: Маверік”
“Трикутник смутку”
"Жіночі плітки"

Нагороду за найкращу чоловічу роль можуть отримати:

Остін Батлер (“Елвіс”)
Колін Фаррелл (“Банши Інішерина”)
Брендан Фрейзер (“Кит”)
Пол Мескаль (“Афтерсан”)
Білл Наї “(Жити”)





В аналогічній "жіночій" категорії за перемогу змагатимуться:

Кейт Бланшетт (“Тар”)
Ана де Армас (“Білявка”)
Андреа Райзборо (“До Леслі”)
Мішель Вільямс (“Фабельмани”)
Мішель Єо (“Все завжди і водночас”)





На нагороду у категорії "Найкраща жіноча роль другого плану" претендують:

Анджелла Бассетт (“Чорна пантера: Ваканда назавжди”)
Хонг Чау (“Кит”)
Керрі Кондон (“Банши Інішерина”)
Джеймі Лі Кертіс (“Все завжди і водночас”)
Стефані Сюй (“Все завжди і водночас”)





Отримати золоту статуетку за найкращу чоловічу роль другого плану можуть:

Брендан Глісон (“Банши Інішерина”)
Браян Тайрі Генрі (“Міст”)
Джадд Хірш (“Фабельмани”)
Баррі Кіоган (“Банши Інішерина”)
Джонатан Ке Кван (“Все завжди і водночас”)





За звання найкращого режисера змагатимуться:


Ден Кван і Деніел Шайнерт (“Все завжди і водночас”)
Тодд Філд (“Тар”)



Мартін Мак-Дона (“Банши Інішерина”)
Рубен Естлунд (“Трикутник смутку”)
Стівен Спілберг (“Фабельмани”)

У категорії "Найкращий міжнародний художній фільм" представлені:

“На західному фронті без змін” (Німеччина)
“Аргентина, 1985” (Аргентина)
“Близько” (Бельгія)
“ЕО” (Польща)
“Тиха дівчина” (Ірландія)




На нагороду у номінації «Найкращий анімаційний повнометражний фільм» висунуті:

"Піноккіо Ґільєрмо дель Торо"
«Марсель. Мушля в черевичках»
«Кіт у чоботях 2: Останнє бажання»
«Морське чудовисько»
«Я — панда»





Цьогоріч вперше за “Оскар” позмагається кінострічка про Україну “Будинок зі скалок” - у категорії “Найкращий документальний фільм”. Цей фільм, знятий в Україні у співпраці із Данією, Швецією та Фінляндією, розповідає реальні історії із життя дітей та вихователів Лисичанського центру соціально-психологічної допомоги.
Загалом кіноакадемія вручає нагороди у 23 категоріях.
Урочиста 95-а церемонія вручення премії Американської кіноакадемії відбудеться 12 березня 2023 року в Голлівуді.