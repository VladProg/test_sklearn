Українська легкоатлетка Марина Бех-Романчук розповіла про можливу участь російських та білоруських спортсменів в Олімпійських Іграх-2024.

Про це вона повідомила в інтерв’ю Ютуб-каналу «Жовті Кеди з Юлією Бориско», передає Укрінформ.

«Я хотіла б, щоб він приїхав зараз у Бахмут і зайшов на той стадіон, у той манеж, де я проводила тренувальні збори, у якому я готувалася не до одного чемпіонату Європи. І хай би він там спробував підготуватися до наступних олімпійських ігор. Він не усвідомлює, наскільки складний шлях зараз долають усі українські спортсмени. Багато з них втратили життя. За декілька днів до мого старту у Карлсруе я дізналася про смерть Володимира Андрощука, якого я знала особисто. Це людина, яка була у мене вдома, з якою я спілкувалася, він приходив у манеж, у якому я тренуюся в Хмельницькому. Але для Баха це нічого, тому що він президент МОК, а для мене це - втрата», - сказала Бех-Романчук.

Як повідомляв Укрінформ, на змаганнях у Карлсруе Марина Бех-Романчук стала третьою.
Фото: Getty Image