Для України важливо співпрацювати з французькими компаніями у сфері відновлення енергетичного сектору.

Про це заявив міністр енергетики України Герман Галущенко у ході зустрічі з представниками французької асоціації підприємців MEDEF, передає Укрінформ із посиланням на пресслужбу Міністерства енергетики.
Сторони обговорили напрямки співпраці та проєкти з відновлення енергетичного сектору України.
Галущенко закликав французький бізнес інвестувати в енергетичне відновлення України, аби «вже наступного дня після Перемоги України над росією почати активну реалізацію відповідних проектів».
Очільник Міненерго подякував уряду Франції та французькому бізнесу за гуманітарну допомогу для енергетичного сектору, яка вже надійшли в Україну.
Як повідомлялося, Франція відправила 20 вантажів гуманітарної допомоги загальною вагою понад 168 тонн для українського енергетичного сектору.