Глава компанії Twitter Ілон Маск проводить опитування серед користувачів соцмережі із питанням, чи варто йому піти з посади керівника.

Як передає Укрінформ, про це повідомляє Sky News.
«Чи повинен я залишити посаду керівника Twitter», - написав Маск у своєму опитуванні.


Should I step down as head of Twitter? I will abide by the results of this poll.
— Elon Musk (@elonmusk) December 18, 2022

Він також додав, що дотримуватиметься результатів цього опитування.
Станом на ранок, 19 грудня, вже 13,5 мільйонів користувачів соцмережі проголосували. При цьому 56,7% з них виступають за те, щоб Маск пішов із посади глави Twitter.
Як повідомляв Укрінформ, новий власник компанії Twitter Ілон Маск після опитування погодився на розблокування акаунтів ряду журналістів провідних американських ЗМІ через дві доби після запровадження цього заходу.
Фото:Britta Pedersen-Pool/Getty Images