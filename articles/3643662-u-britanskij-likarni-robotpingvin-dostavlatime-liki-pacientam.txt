Університетська лікарня Мілтон-Кейнс (Велика Британія) проведе тестування доставки пацієнтам медикаментів роботом, схожим на пінгвіна.

Як передає Укрінформ, про це повідомляє Daily Mail.
В лікарні очікують, що робот під назвою Milton допоможе персоналу медичного закладу швидше доставляти пацієнтами необхідні медикаменти без фізичної допомоги медиків.
Зазначається, що сам апарат використовує сонар і LiDAR-технологію для навігації навколо таких перешкод, як люди, інвалідні візки та лікарняні ліжка.

Мілтон уже зміг переміщувався від точки А до точки Б у лікарні, але наступного року він почне доставляти ліки за певними маршрутами.
Відгуки з випробування будуть використані, щоб вирішити, чи можна буде безпечно поширити його запровадження в інших лікарнях.

“Те, як люди почуваються під час взаємодії з технологіями, також особливо важливо в лікарні”, — сказав Вільям Сачіті, засновник і генеральний директор компанії Academy of Robotics, яка є розробником Мілтона.
Як повідомляв Укрінформ, робот-хірург, розроблений у Китаї, успішно провів операцію із заміни колінного суглоба у пацієнта.
Фото: Academy of Robotics