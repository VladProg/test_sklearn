Президент України Володимир Зеленський підписав указ про звільнення Кирила Тимошенка з посади заступника керівника Офісу Президента.

Як передає Укрінформ, указ № 28/2023 опублікований на сайті глави держави.

“Звільнити Тимошенка Кирила Владленовича з посади заступника керівника Офісу Президента України згідно з поданою заявою”, - ідеться в указі від 23 січня.

Як повідомляв Укрінформ, 23 січня Тимошенко написав заяву про звільнення з посади заступника керівника Офісу Президента.
Зеленський призначив Тимошенка на посаду заступника голови Адміністрації Президента 21 травня 2019 року.
Влітку 2019 року АП була перейменована на Офіс Президента. 25 червня 2019 року Кирило став заступником керівника ОП.