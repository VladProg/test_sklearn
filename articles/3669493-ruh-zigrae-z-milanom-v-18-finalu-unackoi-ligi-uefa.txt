У швейцарському Ньйоні відбулося жеребкування плей-офф Юнацької ліги УЄФА.

Футболісти львівського «Руха» (гравці до 19-ти років) в 1/8 фіналу турніру зустрінуться з однолітками з «Мілана», передає Укрінформ.
Результати жеребкування 1/8 фіналу Юнацької ліги УЄФА:
1. «Мілан» (Італія) - «Рух» (Львів, Україна)
2. «Барселона» (Іспанія) - «Алкмаар» (Нідерланди)
3. «Ліверпуль» (Англія) - «Порту» (Португалія)
4. «Атлетико» (Іспанія) - «Генк» (Бельгія)
5. «Боруссія» (Дортмунд, Німеччина) - «ПСЖ» (Франція)
6. «Хайдук» (Хорватія) - «Манчестер Сіті» (Англія)
7. «Спортинг» (Португалія) - «Аякс» (Нідерланди)
8. «Реал» (Іспанія) - «Зальцбург» (Австрія).
Матчі цієї стадії розіграшу пройдуть 28 лютого/1 березня.
Чвертьфінали відбудуться 14/15 березня.
Півфінал (21 квітня) та фінал Юнацької ліги УЄФА (24 квітня) пройдуть на стадіоні «Коловре» у Ньйоні.
Як повідомлялося, у стиковому матчі 1/16 фіналу «Рух» у серії 11-метрових ударів взяв гору над італійським «Інтером» (4:3).
Фото: ФК «Рух».