Глава фракції Слуга народу у Верховній Раді України Давид Арахамія заявив, що майно низки ексчиновників часів Віктора Януковича конфіскують на користь держави.

Про це він написав у своєму телеграм-каналі, передає Укрінформ.
За словами Арахамії, таке рішення може бути прийнято після застосування проти ексчиновників санкцій.
«Наступним кроком буде накладання на них санкцій, арешт та конфіскація на користь держави усього їхнього майна, корпоративних прав та інших активів», — заявив депутат.

Нагадаємо: 4 лютого Президент України Володимир Зеленський заявив, що підписав документи щодо осіб, у яких виявили наявність російського громадянства. Йдеться про кількох колишніх міністрів і чиновників часів Віктора Януковича.