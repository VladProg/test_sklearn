У 22-у турі бельгійської футбольної першості «Брюгге» футболістів збірної України Романа Яремчука та Едуарда Соболя на власному полі розійшовся миром з «Шарлеруа» - 2:2.

Це третя поспіль нічия «чорно-синіх», передає Укрінформ.
Яремчук відіграв до 80-ї хвилини. Роман вийшов в «основі» також утретє поспіль. Соболь не потрапив до заявки на поєдинок.
Маючи на рахунку 37 очок, «Брюгге» посідає п'яте місце у турнірній таблиці чемпіонату Бельгії.
Фото: clubbrugge.be.