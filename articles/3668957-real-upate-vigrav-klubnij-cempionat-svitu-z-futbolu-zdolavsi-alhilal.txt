Іспанський «Реал» став переможцем XIX клубного чемпіонату світу з футболу, який завершився в Марокко.

У фіналі на «Стад Мулай Абдула» у Рабаті підопічні італійського наставника Карла Анчелотті обіграли «Аль-Хіляль» із Саудівської Аравії - 5:3, передає Укрінформ.

Вінісіус Жуніор відкрив рахунок на 13-й хвилині. Перевагу мадридців подвоїв Федеріко Вальверде (18). До перерви відставання скоротив малійський форвард «Аль-Хіляль» Мусса Марега (26).
У другому таймі на голи «вершкових» Каріма Бенземи (54), Вальверде (58) та Жуніора (69) у команді з Ер-Ріяда дублем відповів аргентинський нападник Лусіано Вієтто (63, 79).
Зазначимо, що у складі «Реала» увесь матч провів український голкіпер Андрій Лунін.
Як повідомлялося, третє місце на клубному ЧС-2023 посів бразильський «Фламенго», який у поєдинку за бронзові нагороди переграв єгипетський «Аль-Ахлі» (4:2).
Нагадаємо, що для «Реала» це п'ятий трофей після успіхів у 2014-му та 2016-2018 роках.
Фото: AFP.