У четвер, 27 жовтня, в роботі платформ соціальних мереж Фейсбук та Інстаграм компанії Meta стався масштабний збій.

Про це свідчать дані сервісу Down Detector, передає Укрінформ.
Щодо Фейсбука, 81% скарг стосуються його роботи у браузері, 15% - роботи додатку, ще 4% скарг пов’язані з проблемами зі стрічкою.
Стосовно Інстаграму 59% користувачів скаржаться на роботу додатку, 24% - на проблеми з авторизацією, 17% - на роботу програми у браузері.
У компанії Meta наразі не коментували, з чим можуть бути пов’язані збої у роботі платформ.