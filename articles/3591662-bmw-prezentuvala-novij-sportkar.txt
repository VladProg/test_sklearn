Німецька компанія BMW представила новий спортивний автомобіль 2023 BMW M2.

Як передає Укрінформ, про це повідомляє CarBuzz.
В автомобілі встановлений 3-літровий двигун із подвійним турбонаддувом. Загальна потужність двигуна становить 453 кінських сил, крутний момент 406 Нм.






BMW презентувала новий спорткар / Фото: carbuzz.com





































Розганяється спорткар із нуля до 96 км/год за 4,1 секунди. Максимальна швидкість стандартної моделі автомобіля не перевищує 250 км за годину, проте є можливість збільшити її до 285 км/год - за бажанням клієнта.
Панель водія завширшки 31,2 см, а центральний сенсорний екран з діагоналлю 37,9 см.
Ціна одного екземпляра 2023 BMW M2 від 62 200 доларів. Появи моделі на американському ринку слід очікувати у квітні наступного року. Вироблятимуть спорткар на заводі компанії у Мексиці.
Як повідомляв Укрінформ, раніше BMW презентувала новий гібридний спортивний автомобіль 2023 BMW XM.