Міністерство культури та інформаційної політики презентувало комікси по мотивах байок Григорія Сковороди, підготовлені українськими художниками Олександром Корешковим та Дарією Байрамовою.

Про це повідомляє пресслужба Міністерства культури та інформаційної політики в Телеграмі, передає Укрінформ.
"Два комікси, створені митцями за оповідями Сковороди, дозволять поглибити розуміння та по-новому познайомитися зі спадком українського класика", - зазначає МКІП.
Згідно з повідомленням, авторами коміксів стали сучасні художники Олександр Корешков та Дар'я Байрамова. Відомство зазначає, що ця ідея суголосна з оригінальністю самого філософа.
Повідомлялося, що цього року виповнюється 300 років із дня народження українського філософа, просвітника, педагога та поета Григорія Сковороди. 12 жовтня Кабінет Міністрів підтримав рішення про святкування цієї річниці на державному рівні попри війну.