Онс Жабер програла Маркеті Вондроушовій із Чехії.

Чеська тенісистка Маркета Вондроушова (№86 WTA) пробилася до третього кола Відкритого чемпіонату Австралії з тенісу, передає Укрінформ.
У матчі другого раунду 23-річна тенісистка зупинила другу ракетку світу Онс Жабер із Тунісу - 6:1, 5:7, 6:1.
У наступному раунді Маркета зіграє проти своєї співвітчизниці Лінди Фругвіртової.
Найкращий результат Вондроушової на Australian Open – четвертий раунд у 2021-му.

Як повідомляв Укрінформ, у третьому раунді Відкритого Чемпіонату Австралії зіграють три українки: Марта Костюк, Катерина Байндль та Ангеліна Калініна.

Фото: Getty Image