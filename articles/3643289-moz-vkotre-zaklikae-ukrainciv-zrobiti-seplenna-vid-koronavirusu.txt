Вакцинація є безпечним та ефективним способом захиститись від тяжкого перебігу та ускладнень коронавірусної хвороби.

Про це інформує пресслужба Міністерства охорони здоров'я, передає Укрінформ.
"Особливо важливо вакцинуватись тим, хто належить до груп ризику: людям старше 60 років, тим, хто має хронічні хвороби, а також медичним працівникам", - наголошують у МОЗ.
Підкреслюється, що щеплення - це безпечний й ефективний спосіб захиститись від тяжкого перебігу та ускладнень коронавірусної хвороби.
"COVID-19 є серйозним захворюванням, яке може надовго зробити людину нездатною виконувати свою роботу, навіть після одужання. А зараз кожна людина своєю працею наближає нашу перемогу", - зауважують у міністерстві.
Як повідомляв Укрінформ, у Києві протягом минулого тижня виявили 103 нові випадки COVID-19, чотири людини померли.