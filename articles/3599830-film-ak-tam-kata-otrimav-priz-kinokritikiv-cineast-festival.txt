Дебютна стрічка української режисерки Крістіни Тинькевич отримала Приз кінокритиків фестивалю CinEast Festival, що проходив в Люксембурзі.

Про це повідомляє Державне агентство з питань кіно у Фейсбуці, передає Укрінформ.
Зазначається, що спеціальний приз журі здобула також українсько-словацько-чеська стрічка "107 Mothers" режисера Петера Керекеша.
Відомство інформує, що цього року на фестивалі задля підтримки України було презентовано шість вітчизняних фільмів, зокрема, "Люксембург, Люксембург" Антоніо Лукіча, "Клондайк" Марини Ер Горбач, "Памфір" Дмитра Сухолиткого-Собчука, "Бачення метелика" Максима Наконечного, "Як там Катя?" Крістіни Тинькевич та "День українського добровольця" Володимира Тихого.
"Українська програма" містила також покази нових короткометражних та документальних стрічок, що давали розуміння контексту війни, що триває в Україні, та були підкріплені дискусіями з українськими кінематографістами", - йдеться у повідомленні.
CinEast Festival – щорічний некомерційний захід, присвячений презентації актуальної кінопродукції країн Центральної та Східної Європи.
Як повідомлялося, стрічки "Бачення метелика" та "Терикони" увійшли до списку переможців 38-го Варшавського кінофестивалю.


Фото: ДержКіно України