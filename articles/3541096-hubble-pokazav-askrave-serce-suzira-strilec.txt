Космічний телескоп NASA/ESA Hubble зробив фотографію центральної частини кулястого зоряного скупчення NGC 6638, що знаходиться у сузір'ї Стрілець.

Про це повідомляє ESA, передає Укрінформ.
Світлина була зроблена завдяки камерам ACS (Advanced Camera for Surveys) і WFC3 (Wide Field Camera 3).

Зазначається, що Hubble зробив революцію у вивченні кульових скупчень, оскільки за допомогою наземних телескопів майже неможливо чітко розрізнити зірки в цих скупченнях.
Розмитість, спричинена земною атмосферою, робить неможливим відрізнити одну зірку від іншої, але завдяки розташуванню Hubble на низькій навколоземній орбіті, атмосфера нашої планети більше не заважає.
У результаті Hubble використовувався для вивчення того, з яких зірок складаються кульові скупчення, як вони еволюціонують та роль гравітації в цих щільних системах.
Відкривачем NGC 6638 є британський астроном німецького походження Фрідріх Вільгельм Гершель, який уперше спостерігав за об'єктом 12 липня 1784.
Як повідомляв Укрінформ, космічний телескоп NASA/ESA Hubble зробив фотографію низки галактик, у тому числі LEDA 58109.
Фото: NASA