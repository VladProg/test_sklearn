У Лізі чемпіонів УЄФА у середу, 15 лютого, відбудуться чергові матчі 1/8 фіналу.

Футболісти німецької «Боруссії» о 22.00 на «BVB-Штадіоні» у Дортмунді зустрінуться з англійським «Челсі», а бельгійський «Брюгге» на арені «Ян Брейдель» зіграє проти португальської «Бенфіки», передає Укрінформ.
Ще чотири перші матчі 1/8 фіналу Ліги чемпіонів пройдуть наступного тижня. 21 лютого: «Ліверпуль» (Англія) - «Реал» (Іспанія), «Айнтрахт» (Німеччина) - «Наполі» (Італія); 22 лютого: «Лейпциг» (Німеччина) - «Манчестер Сіті» (Англія), «Інтер» (Італія) - «Порту» (Португалія).
Як повідомлялося, напередодні французький «Парі Сен-Жермен» поступився німецькій «Баварії» (0:1), а італійський «Мілан» переграв англійський «Тоттенгем» (1:0)
Поєдинки у відповідь відбудуться 7/8 та 14/15 березня.