Колишній тренер збірної України Андрій Шевченко подякував учасникам благодійного вечора у Мілані, метою якого був збір коштів на відновлення стадіону в Ірпені.

Про це він повідомив у своєму Інстаграмі, передає Укрінформ.













Посмотреть эту публикацию в Instagram






















Публикация от Andriy Shevchenko (@andriyshevchenko)



«Хотів би подякувати United Onlus за надзвичайну підтримку з нагоди благодійного вечора «United for Ukraine». Зібрані кошти дозволять відновити стадіон в Ірпені, в моїй змученій країні. Я щасливий і вдячний.
Я також дякую Джорджіо Армані за його постійну підтримку, «Мілану», який завжди поруч з нами, Серії А з усіма її клубами, які з нагоди вечора в Мілані зі своєю чуйністю та щедрістю, були вирішальними для досягнення цієї важливої мети. Дякую, Італіє», - написав Шевченко в Інстаграмі.
Шевченко привіз із Києва прапор з підписом Володимира Зеленського. Його придбала Ліга футбольних клубів серії А за 110 тисяч євро.
Загалом на вечері зібрали 150 тисяч євро. Усі кошти перекажуть через UNITED24 на відбудову стадіону в Ірпені, яким опікується Шевченко.
Фото Павла Кубанова