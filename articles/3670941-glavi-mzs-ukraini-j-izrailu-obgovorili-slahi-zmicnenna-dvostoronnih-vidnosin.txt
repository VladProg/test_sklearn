Міністри закордонних справ України й Ізраїлю Дмитро Кулеба та Елі Коен обговорили в Києві шляхи зміцнення двосторонніх відносин, збільшення допомоги та вирішення спільних викликів безпеці.


Про це глава української дипломатії повідомив у Твіттері, передає Укрінформ.
«Ласкаво просимо до Києва, Елі Коен. Україна вдячна за всю підтримку, яку Ізраїль та ізраїльтяни надали протягом останнього року. Під час наших детальних і відвертих переговорів ми зосередилися на шляхах зміцнення двосторонніх відносин, збільшення допомоги та вирішення спільних викликів безпеці», - зазначив міністр.
Як повідомлялося, міністр закордонних справ Ізраїлю Елі Коен прибув у четвер до Києва - вперше з початку повномасштабного вторгнення рф в Україну.
Фото: Дмитро Кулеба, Твіттер