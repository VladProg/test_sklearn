Програму світової першості з біатлону в німецькому Обергофі у середу, 15 лютого, продовжить жіноча індивідуальна гонка на 15 км з чотирма вогневими рубежами.

О 15.30 за київським часом Україну представлятимуть Юлія Джима (30-й стартовий номер), Любов Кип'яченкова (50), Анна Кривонос (79) та Анастасія Меркушина (86), передає Укрінформ.
Загалом у заявці 94 біатлоністки.
16 лютого в Обергофі відбудеться одиночна змішана естафета.
ЧС-2023 з біатлону триватиме до 19 лютого.
На фото: Юлія Джима (Getty Images).