Президент США Джо Байден заявив, що лідер рф володимир путін хотів швидко окупувати Київ, але натомість зіткнувся із мужністю та залізною волею українців.

Про це він написав у Твіттері, передає Укрінформ.
«Рік тому президент путін думав, що швидко візьме Київ. Після цього він зустрів мужність України і залізну волю народу», - зауважив Байден.
За його словами, путін також сподівався, що НАТО розколеться та розділиться на тлі повномасштабного вторгнення в Україну.
«Натомість НАТО сильніше і згуртованіше, ніж будь-коли раніше», — заявив Байден.
Як повідомляв Укрінформ, адміністрація США планує оголосити в п’ятницю про виділення українській стороні $2 мільярди оборонної допомоги з фонду Ініціативи сприяння безпеці України (USAI), що буде приурочено до перших роковин від масштабного вторгнення.