Українка Анастасія Соболєва вийшла до чвертьфіналу турніру Міжнародної федерації тенісу (ITF) в Анталії (Туреччина) із призовим фондом $15 тис.

У матчі другого кола змагань посіяна під 7-м номером Соболєва упевнено перемогла нідерландку Маделіф Хагеман - 6:1, 6:1, передає Укрінформ.
Путівку до півфіналу 19-річна українка розіграє з іншою представницею Нідерландів Рікке Де Коннінг, яка у свою чергу здобула вольову перемогу над румункою Б'янкою Барбулеску - 2:6, 6:1, 6:1.
Турнір в Анталії триватиме до 29 січня.
Фото: ФТУ.