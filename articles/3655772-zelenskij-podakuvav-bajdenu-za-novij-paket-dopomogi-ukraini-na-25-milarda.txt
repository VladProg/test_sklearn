Президент України Володимир Зеленський подякував Президенту США президент Джо Байдену за новий пакет допомоги Україні на 2,5 мільярда доларів.

Як передає Укрінформ, про це Зеленський написав у Твіттері.

"Дякую Президенту США Джо Байдену за виділення Україні чергового потужного пакета оборонної підтримки у $2,5 млрд", - зазначив Зеленський.
Він підкреслив, що бойові броньовані машини Stryker, додаткові БТР Bradley, системи ППО Avenger – важлива допомога у боротьбі з агресором.
"Вдячні американському народу за непохитну лідерську підтримку!", - наголосив Зеленський.
Як повідомляв Укрінформ, США виділили новий масштабний пакет оборонної допомоги Україні, який включає системи ППО Avenger, сотні бронемашин, ракети для комплексів NASAMS, інше озброєння та боєприпаси.