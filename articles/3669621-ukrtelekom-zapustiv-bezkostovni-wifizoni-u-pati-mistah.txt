Телекомунікаційна компанія «Укртелеком» запустила мережу безоплатних Wi-Fi-зон у Києві, Дніпрі, Львові, Одесі та Харкові.

Як передає Укрінформ, про це повідомляє пресслужба Міністерства з питань реінтеграції тимчасово окупованих територій в Телеграмі.

«На вулицях Києва, Дніпра, Львова, Одеси та Харкова запрацював вільний інтернет. Загалом встановлено близько 700 публічних Wi-Fi-зон. Назва мережі – UKRTELECOM_FREE», - йдеться у повідомленні.

Як зазначається, місця вільного Wi-Fi позначені відповідними наліпками. Безоплатно скористатися інтернетом можна навіть за тимчасової відсутності електроживлення. В такому разі послуга буде доступна протягом 2-4 годин.

Дізнатися адреси зон із безплатним Wi-Fi можна за посиланням.


Як повідомляв Укрінформ, у січні Україна отримала 8 тисяч терміналів Starlink від Польщі, які передали енергетикам, медикам та в «пункти незламності». Загалом, країні передали вже 30 тисяч терміналів.