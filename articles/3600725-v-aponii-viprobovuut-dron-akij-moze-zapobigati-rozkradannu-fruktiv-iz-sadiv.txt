У центральній частині Японії проводиться випробування дрону, що здатний запобігати розкраданню фруктів із садів.

Як передає Укрінформ, про це повідомляє NHK.
Випробування проводять місцевий сільськогосподарський кооператив у місті Тойота у префектурі Аїті, місцеві фермерські господарства та компанія-виробник роботів із сусіднього міста Нагоя.
У понеділок під наглядом льотчика дрон автоматично піднявся в повітря з базової станції і протягом кількох хвилин літав заданим маршрутом над садом, а потім повернувся на станцію.
Цей обладнаний камерою дрон спочатку був винайдений для захисту врожаю від диких тварин і птахів.
Розробник безпілотника заявляє, що продовжуватиме зусилля з розробки системи, здатної фіксувати проникнення в сад сторонніх та автоматично сповіщати про це компанію з надання охорони.
Як повідомляв Укрінформ, у північному японському місті Сендай у префектурі Міягі запровадили систему оповіщення, яка використовує дрони для попередження пляжників про загрозу цунамі.
Фото: NHK