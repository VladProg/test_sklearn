Українцю не вдалось подолати кваліфікацію.

В австрійському Таупліці український стрибун на лижах із трампліну Євген Марусяк встановив новий рекорд країни у польотах на лижах, передає Укрінформ.

Під час першого тренування на гігантському трампліні «Кульм» Марусяк пролетів 200,5 метри.
Попередній рекорд України належав Віталію Калініченку. 10 грудня 2020 року в словенській Планіці він пролетів 195,5 метри.
На жаль, подолати кваліфікацію у Таупліці ні Марусяку, ні Калініченку сьогодні не вдалося. Марусяк показав 43-й результат із 64 учасників та не потрапив до топ-40.
Віталій Калініченко став 57-м.
Перемогу в кваліфікації здобув австрієць Штефан Крафт, який на 2 бали випередив німця Андреаса Веллінгера.
Як повідомляв Укрінформ, Гераскевич посів тринадцяте місце на ЧС зі скелетону.
Фото: skijumping.pl