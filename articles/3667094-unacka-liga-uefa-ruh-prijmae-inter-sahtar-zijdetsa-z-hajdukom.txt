У Юнацькій лізі УЄФА (футболісти до 19-ти років) у середу, 8 лютого, відбудуться стикові матчі 1/16 фіналу.

О 15.00 у польському місті Стальова-Воля львівський «Рух» прийматиме італійський «Інтер», а о 19.00 на стадіоні «Полюд» у Спліті (Хорватія) донецький «Шахтар» зійдеться з місцевим «Хайдуком», передає Укрінформ.
Переможці протистоянь вийдуть до 1/8 фіналу турніру.
Матчі цієї стадії пройдуть 28 лютого/1 березня. Чвертьфінали відбудуться 14/15 березня.
Півфінал (21 квітня) та фінал Юнацької ліги УЄФА (24 квітня) пройдуть на стадіоні «Коловре» у швейцарському Ньйоні.
Фото: УЄФА.