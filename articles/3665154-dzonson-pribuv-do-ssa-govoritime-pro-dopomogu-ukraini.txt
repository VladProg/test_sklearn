Експрем’єр Британії Борис Джонсон опублікував відео із Вашингтона, куди він прибув для переговорів із високопоставленими політиками щодо посилення підтримки України.

Про це Джонсон написав у своєму Твіттері, передає Укрінформ.
"Я виступаю за те, щоб дати Україні все необхідне для перемоги над Путіним. Сполучені Штати зробили так багато - тому я приїхав до Вашингтона, щоб подякувати їм і сказати: "Боже, благослови США", - йдеться у відео.

I’m making the case for giving Ukraine everything it needs to defeat Putin

The United States has done so much - that’s why I came to Washington to say thank you and ‘God bless the USA’ pic.twitter.com/BHHxvvj7rv
— Boris Johnson (@BorisJohnson) February 3, 2023

Джонсон також заявив, що вражений солідарністю двох американських партій (республіканців і демократів) та обох палат, які поділяють думку про цілковиту підтримку України.
За його словами, українцям потрібно дати усе необхідне і якомога швидше – це буде краще рішення для України, США і збереже кошти американських платників податків.
Як повідомлялося, раніше ЗМІ з посиланням на посадовців США зазначали, що новий пакет військової допомоги Штатів може вперше включати ракети радіусом дії до 150 кілометрів.