Група дослідників з ряду китайських університетів спільно створили першу в світі карту гірських порід Місяця.

Як передає Укрінформ, про це повідомляє Сіньхуа.
Сама карта створена в масштабі 1:2 500 000 і відображає склад і розподіл 17 типів мінеральних агрегатів на поверхні єдиного супутника Землі.
Під час реалізації китайської програми з дослідження Місяця було зібрано великі обсяги інформації, які "послужили первинними джерелами даних для цього літологічного картографування".
Цю карту можна використовувати для подальших досліджень Місяця, зокрема для розробки плану зондування, вибору місця посадки і відбору зразків тощо.
Крім того, вона послугує орієнтиром для складання карт планет земного типу в майбутньому.
Паперова та електронна версії карти будуть опубліковані китайською та англійською мовами.
Як повідомляв Укрінформ, група міжнародних астрономів створила найбільш деталізовану карту нашої галактики в форматі 3D.