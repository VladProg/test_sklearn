В Обергофі (Німечччина) у вівторок, 14 лютого, розіграють шостий комплект нагород 56-го чемпіонату світу з біатлону.

О 15.30 за київським часом світову першість продовжить чоловіча індивідуальна гонка на 20 км з чотирма вогневими рубежами, передає Укрінформ.
Україну представлятимуть Антон Дудченко (5-й стартовий номер), Артем Прима (57), Богдан Цимбал (81) та Денис Насико (100).
Загалом у заявці 108 біатлоністів.
Як повідомлялося, лідер української збірної Дмитро Підручний пропустить цей старт і готуватиметься до одиночної змішаної естафети (16 лютого).
Жіноча індивідуальна гонка на 15 км відбудеться 15 лютого.
ЧС-2023 з біатлону триватиме до 19 лютого.
Фото: biathlonworld.com.