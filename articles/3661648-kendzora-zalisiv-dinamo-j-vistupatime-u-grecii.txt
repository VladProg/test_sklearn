Захисник київського «Динамо» Томаш Кендзьора другу половину сезону проведе у Греції.

Як повідомляє пресслужба «біло-синіх», 28-річний польський оборонець киян на правах оренди вирушить до грецького футбольного клубу ПАОК, передає Укрінформ.
Термін орендної угоди розрахований до кінця поточного сезону.
Кендзьора поповнив лави київського «Динамо» влітку 2017 року, перейшовши з польського «Леха». За «біло-синіх» провів 116 матчів та забив 5 м’ячів. Також виступав за усі юнацькі збірні Польщі різних вікових категорій, а у листопаді 2017-го дебютував за національну збірну своєї країни.
Зазначимо, що у березні минулого року Кендзьора на правах оренди виступав за польський «Лех», а влітку повернувся до «Динамо».
Фото: fcdynamo.com.