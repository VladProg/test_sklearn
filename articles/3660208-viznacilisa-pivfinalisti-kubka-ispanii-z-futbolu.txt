Останню вакансію до 1/2 фіналу Кубка Іспанії заповнили футболісти мадридського «Реала».

«Вершкові» на домашній арені «Сантьяго Бернабеу» у додатковий час взяли гору над земляками з «Атлетико» - 3:1, передає Укрінформ.
В основний час зустрічі команди обмінялися голами форварда «Атлетико» Альваро Морати (19-а хвилина) та нападника «Реала» Родріго (79).
В овертаймі після вилучення захисника гостей Стефана Савича на 99-й хвилині м'ячі забили Карім Бензема (104) та Вінісіус Жуніор (102+1).
Як повідомлялося, першим півфіналістом Кубка Іспанії стала «Барселона», яка обіграла «Реал Сосьєдад» (1:0).
Володарями ще двох путівок стали «Осасуна», яка здолала «Севілью» (2:1), та «Атлетик» (Більбао) - після перемоги над «Валенсією» (3:1).
Фото: AFP.