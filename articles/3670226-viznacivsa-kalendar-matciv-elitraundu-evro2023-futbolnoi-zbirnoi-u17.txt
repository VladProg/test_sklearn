З 7-го до 13 березня юнацька збірна України (футболісти не старші 2006 року народження) братиме участь в елітному раунді відбору Євро-2023 (U17).

«Синьо-жовті» зустрінуться з командами Італії, Кіпру (господар турніру) та Ірландії. Матчі проходитимуть у кіпрському місті Пафос на стадіонах «Муніципал Героскіпу» та імені Стеліоса Кіріакідеса, передає Укрінформ.
Календар еліт-раунду відбору Євро-2023 (U17) у групі 6:
07.03.2023
Італія - Ірландія. Початок о 15.00 за київським часом
Кіпр - Україна. 18.00
10.03.2023
Італія - Кіпр. 15.00
Україна - Ірландія. 15.00
13.03.2023
Україна - Італія. 15.00
Ірландія - Кіпр 15.00.
Як повідомлялося, у кваліфікаційному раунді Євро-2023 (U17) юнацька збірна України під керівництвом Юрія Мороза посіла перше місце у своїй групі, випередивши команди Азербайджану (5:2), Ліхтенштейну (7:0) та Боснії і Герцеговини (1:1).
Фото: uaf.ua.