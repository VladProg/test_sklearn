У Київському національному академічному театрі оперети відбулося прощання з актором театру, народним артистом України, повним кавалером ордена “За заслуги” Олександром Кравченком.

Про це повідомляє кореспондент Укрінформу.


Проводжати в останню путь артиста прийшли колеги, друзі, діячі культури та мистецтва, шанувальники.


Олександр Кравченко народився 1949 року в селі Прачі Чернігівської області, закінчив Київський театральний інститут імені Івана Карпенка-Карого і Миколаївський педагогічний інститут.


Працював у Житомирському драматичному театрі, Миколаївському академічному театрі драми та музичної комедії та Миколаївському академічному художньому драматичному театрі. З 1997 року долучився до трупи Київського національного академічного театру оперети.






У Києві попрощалися з народним артистом України Олександром Кравченком / Фото: Руслан Канюка, Укрінформ













































Кравченко зіграв понад 150 ролей класичного та сучасного репертуару. Серед них ролі в таких спектаклях, як “Весела вдова”, “Летюча миша”, “Моя чарівна леді, “Циганський барон”, “Майська ніч”, “Баядера” та багато інших.


Актор відомий ролями князя Вано Пантіашвілі у виставі «Ханума», Лазаря у «Скрипаль на даху», Богдана Хмельницького у «Марусі Чурай»


Помер актор 10 лютого 2023 року в Парижі після тривалої хвороби.
Колеги та шанувальники проводжали митця в останню путь оплесками.