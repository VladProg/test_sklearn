Одна з найбільших авіабудівних компаній Airbus шукає інвесторів для своєї програми висотних безпілотників для спостереження та комунікацій на сонячних батареях під назвою Zephyr.



Про це повідомляє Укрінформ із посиланням на Bloomberg.
Компанія звернулася до Morgan Stanley для управління процесом пошуку інвесторів. Зазначається, що підрозділ з розробки дрона буде перейменовано на Aalto. При цьому Airbus продовжить володіти його часткою, заявив представник компанії. Airbus планує використовувати дрони Zephyr, які можуть майже без руху левітувати на висоті більше 21 тисячі метрів упродовж місяців, як більш дешеву та мобільну альтернативу супутникам.
Дрон може забезпечувати покриття мобільного звʼязку, проводити спостереження над морем, виконувати патрулювання кордону, моніторити лісові пожежі та стихійні лиха.
Як повідомляв Укрінформ, влітку минулого року безпілотний літальний апарат на сонячних батареях Zephyr, який належить компанії Airbus, розбився після того, як протримався у повітрі 64 дні.

Фото: Airbus SE