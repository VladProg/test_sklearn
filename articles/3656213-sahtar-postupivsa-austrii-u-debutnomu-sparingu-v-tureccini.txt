За «гірників» відзначився Бондаренко.

«Шахтар» з поразки «Аустрії» розпочав серію контрольних матчів на тренувальному зборі в Туреччині – 1:2, передає Укрінформ.

У першому таймі «гірники» пропустили від Голланда. Після перерви Копп подвоїв перевагу австрійців. «Шахтар» відзначився один раз зусиллями Бондаренка.
Наступний контрольний матч команда Ігора Йовічевіча проведе 27 січня. Суперником «Шахтаря» стане «Копер».

Як повідомляв Укрінформ, «Шахтар» посідає друге місце у турнірній таблиці УПЛ, відставши на 5 очок від «Дніпра-1». У першому матчі другого кола «гірники» зустрінуться з «Металістом-1925».
Фото: shakhtar.com