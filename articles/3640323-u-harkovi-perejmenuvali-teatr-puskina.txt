Харківський академічний російський драматичний театр ім. О. С. Пушкіна перейменували на Харківський академічний драматичний театр.

Як передає Укрінформ, про це у Фейсбуці повідомила депутат Харківської обласної ради Галина Куц.
«Нарешті театр Пушкіна у Харкові перейменовано. Тепер у назві театру нема ні слова «російський», ні слова «Пушкін», - написала Куц.
Раніше у Харкові діячі культури, викладачі й активісти написали відкритого листа Президенту Володимиру Зеленському з проханням втрутитися в ситуацію з перейменуванням театру.
Як повідомляв Укрінформ, Харківська обласна рада двічі не могла проголосувати за перейменування драмтеатру ім. Пушкіна.