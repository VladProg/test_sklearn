Дослідники з Куньмінського інституту ботаніки Академії наук Китаю створили клей для загоєння ран із равликового слизу.

Як передає Укрінформ, про це повідомляє Сіньхуа.

Понад дві тисячі років тому наземні равлики та їх слиз вже використовувалися для зняття болю, спричиненого опіками, абсцесами та іншими травмами. У зв'язку з цим науковці зі згаданого інституту припустили, що равликовий слиз, володіючи властивостями, що клеять, і неявною біологічною активністю, може стати потенційним засобом для загоєння ран.
Зазначається, що створений біоматеріал продемонстрував відмінні кровоспинні властивості, високу біосумісність та біорозщеплення.
В експериментах, проведених на щурах, нова склеювальна речовина продемонструвала ефективність у загоєнні ран.
Як показали подальші дослідження, клей із равликового слизу також здатний знімати хронічне запалення рани, значно сприятиме регенерації епітелію та ангіогенезу.
Вчені переконані, що це відкриття має велике значення для розробки біоклею та біоінженерних конструкцій.
Як повідомляв Укрінформ, учені Інституту молекулярної біології та генетики НАН України здійснили важливе відкриття, яке допоможе розібратися у генетичних механізмах складних статевих розладів, робити прогнози для діагностики таких хвороб допоможе розробляти лікування чоловічого та жіночого безпліддя.