Українське видавництво The Will спільно з Art nation видали в Литві комікс-збірку «Перемога», яка раніше вже вийшла друком у Польщі та США.

Про це інформує пресслужба Міністерства культури та інформаційної політики у Телеграмі, передає Укрінформ.

«Перемога» — це збірка кількох коротких історій, створених, написаних і намальованих українськими художниками-коміксистами буквально за кілька місяців після вторгнення росії в Україну», - йдеться у повідомленні.
Зазначається, що до збірки включені історії, пов’язані з Привидом Києва. Також є комікс про захисників «Азовсталі», та історії, засновані на трагікомічних епізодах російського вторгнення.
Відомо, що комікс включає 9 авторських новел, які малювали, зокрема, Олександр Корешков, Катерина Кошелева, Євгеній Тончилов, Володимир Поворозник, Олег Окунєв, Ігор Курілін.
Ідею запропонували В’ячеслав Бугайов, Денис Фадєєв. Генеральним продюсером виступив — Едуард Ахрамович, а керівник проєкту – В’ячеслав Бугайов. Сценарій писали Денис Фадєєв, Руслан Самарик, Богдана Вітковська.
Фото: МКІП, Телеграм