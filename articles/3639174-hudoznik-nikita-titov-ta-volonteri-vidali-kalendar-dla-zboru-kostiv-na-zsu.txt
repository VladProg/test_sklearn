Художник Нікіта Тітов та волонтери видали календар з малюнками із серії “Колискова”, щоб зібрати кошти для Збройних сил України.

Про це художник повідомив у Фейсбуці, передає Укрінформ.
«З друзями волонтерами зробили календар... Вирішив поставити на нього самі затишні роботи з серії "Колискова", бо дуже хочу, що кожен з нас міг трохи перепочити. Всі гроші з прибутку від цього календаря підуть на допомогу війську», - зазначив Тітов.





Він додав, що придбати календар та багато іншого можна через Волонтерську мистецьку крамничку GIG Shop.
Раніше в Івано-Франківську на аукціоні робіт Нікіти Тітова зібрали понад 280 тис. грн для ЗСУ.
Нікіта Тітов — художник, ілюстратор, плакатист, театральний художник, digital-художник.
Фото: Нікіта Тітов, Facebook