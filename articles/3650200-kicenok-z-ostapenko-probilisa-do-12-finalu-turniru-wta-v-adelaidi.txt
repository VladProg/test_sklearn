Українсько-латвійський дует Людмила Кіченок - Олена Остапенко вийшли до півфіналу турніру Жіночої тенісної асоціації (WTA) - Adelaide International 2 - в австралійському місті Аделаїда із призовим фондом $780,637 тис.

У чвертьфіналі змагань посіяні під 3-м номером Кіченок та Остапенко завдали поразки Аліції Росольській з Польщі та новозеландці Ерін Рутліфф - 6:3, 6:4, передає Укрінформ.
Тенісистки провели на корті 1 годину 20 хвилин.
Путівку у фінал турніру Кіченок та Остапенко розіграють з переможницями протистояння між американсько-австралійським тандемом Ніколь Меліхар - Саманта Стосур та російсько-казахстанською парою Анастасія Павлюченкова - Олена Рибакіна.
Adelaide International 2 триватиме до 14 січня.
Фото: Getty Images.