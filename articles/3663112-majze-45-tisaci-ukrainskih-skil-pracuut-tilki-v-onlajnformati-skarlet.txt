Освітній процес в очному або змішаному форматах здійснюється майже у 13 тисячах шкіл. України.

Про це в ефірі загальнонаціонального телемарафону “Єдині новини” сказав міністр освіти та науки Сергій Шкарлет, передає Укрінформ.


“На сьогодні освітній процес відбувається в 12 926 школах, з них 8 563 школи працюють в очному або змішаному форматі. Тобто це майже 70%. Інші - це 4 463 школи - працюють виключно в онлайн-форматі. Це залежить від безпекової ситуації, наявності бомбосховищ, укриттів, які сьогодні облаштовані в закладах освіти” - розповів міністр.


За його словами, з безпекових міркувань виключно в онлайні школярі навчаються в п’яти областях: Донецькій, Запорізькій, Луганській, Харківській, Херсонській.


Як повідомляв Укрінформ, з початку повномасштабного вторгнення війська рф пошкодили в Україні понад 2,6 тис. закладів освіти, 406 - повністю зруйнували.