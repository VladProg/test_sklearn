Рішення про розрив дипломатичних відносин з Іраном може бути ухвалене в будь-який момент залежно від подальшої поведінки Тегерана.

Про це заявив міністр закордонних справ України Дмитро Кулеба в інтервʼю BBC News Україна, повідомляє Укрінформ.
«Ви знаєте, що я вніс таку пропозицію на розгляд Президента, це питання є абсолютно відкритим. Рішення може бути ухвалене в будь-який момент залежно від подальшої поведінки Ірану», - сказав глава української дипломатії.
Він додав, що не знає, хто бив по об'єктах військової інфраструктури в Ірані. «Ми Ірану нічого злого історично не зробили. Вони почали постачати бойові дрони-камікадзе росії. Вони перетнули межу», - зауважив Кулеба.
Міністр також назвав атаки сигналом, що «яким би вигідним не здавалося вам співробітництво з росією проти України, запевняємо вас, що негативні наслідки цього співробітництва в рази перевищать будь-яку вигоду».
Як повідомлялося, 29 січня міністерство оборони Ірану заявило про атаку безпілотниками на оборонний завод у місті Ісфаган у центральній частині країни.
У жовтні Кулеба вніс на розгляд Президента Володимира Зеленського пропозицію про розірвання дипломатичних відносин з Іраном. Цьому рішенню було прийнято з огляду на використання іранських дронів «Shahed -136» в агресії рф проти України.
Фото: МЗС