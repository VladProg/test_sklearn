У матчі 22-го туру французької футбольної Ліги 2 «Бордо» півзахисника збірної України Данила Ігнатенка на виїзді зустрічався з «По».

Наш футболіст вийшов у стартовому складі та відіграв до 90+3-ї хвилини, передає Укрінформ.
Зустріч закінчилася перемогою «Бордо» з рахунком 2:0.
Маючи в активі 39 очок, жирондинці посідають третю сходинку у турнірній таблиці другого за рангом дивізіону чемпіонату Франції.
Додамо, що 25-річний Ігнатенко підписав повноцінний контракт із «Бордо» влітку 2022 року.
Фото: uaf.ua.