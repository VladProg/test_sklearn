Українець вперше вийшов у стартовому складі нової команди.

Віктор Циганков відзначився у першому таймі матчу 22-го туру Прімери з «Альмерією», передає Укрінформ.

Віктор зблизька переправив м’яч у ворота після прострілу Рікельме.
Пізніше Циганков записав на свій рахунок гольову передачу. У швидкій атаці «Жирони» українець п’ятою відпасував на Хаві Ернандеса, який пробив із району 11-метрової позначки.
Циганков вперше вийшов у стартовому складі «Жирони». Раніше півзахисник виходив на заміну у матчах проти «Валенсії» (1:0) та «Кадіса» (0:2).
У матчі «Жирони» та «Альмерії» завершився перший тайм. Команда українця громить суперника з рахунком 4:0.


Як повідомляв Укрінформ, Віктор підписав із «Жироною» контракт до літа 2027 року. Іспанський клуб заплатив за хавбека п’ять мільйонів євро. Також «Динамо» отримає 50% від суми наступного перепродажу українця.
Фото: Getty Image