Британський актор Генрі Кавілл, виконавець ролі Геральта у перших трьох сезонах "Відьмака" (Witcher), йде з серіалу. Надалі цю роль гратиме американський актор Ліам Гемсворт.

Про це Кавілл оголосив у своєму Instagram, передає Укрінформ.
"Мій шлях у ролі Геральта з Рівії був сповнений чудовиськ і пригод, але, на жаль, у четвертому сезоні я складу свій медальйон і мечі. Замість мене мантію Білого Вовка одягне приголомшливий Ліам Гемсворт", - повідомив актор.












Посмотреть эту публикацию в Instagram






















Публикация от Henry Cavill (@henrycavill)



Netflix підтвердив цю інформацію. Своєю чергою Гемсворт повідомив у Instagram, що є шанувальником "Відьмака". За його словами, він у захваті від можливості зіграти цього персонажа.
"Генрі Кавілл був неймовірний у цій ролі, і для мене велика честь, що він передає мені кермо і дозволив мені взяти в руки меч Білого Вовка для наступного розділу його пригод", - зазначив Хемсворт.
Кавілл не уточнив, чому залишає рейтинговий серіал. Ймовірно, він вирішив зробити це, щоб звільнити графік для зйомок у ролі Супермена. Кавілл відомий виконанням ролі Супермена у фільмах "Людина зі сталі" (Man of Steel, 2013), "Бетмен проти Супермена: На зорі справедливості" (Batman v Superman: Dawn of Justice, 2016) та "Ліга справедливості" (Justice League, 2017)).
Раніше повідомлялося, що Netflix розпочав написання сценарію четвертого та п'ятого сезонів "Відьмака". Зйомки стартують влітку 2023 року.