У Китаї в неділю ракета-носій «Чанчжен-2D» (Long March-2D) успішно вивела на орбіту 14 нових супутників.

Про це повідомляє Укрінформ із посиланням на Сіньхуа.
Запуск супутників, у тому числі двох дистанційного зондування Землі «Цилу-2» і «Цилу-3» (Qilu-2, Qilu-3), здійснений об 11:14 за пекінським часом (5:14 за Києвом) із космодрому Тайюань у провінції Шаньсі в Північному Китаї.


Зазначається, що всі супутники виведені на задані орбіти.
Для ракет-носіїв серії «Чанчжен» (Великий похід) цей політ став 462-м за рахунком.
Як повідомляв Укрінформ, попереднього разу Китай запустив у космос три супутники за допомогою ракети-носія «Чанчжен-2D» (Long March 2D) у п’ятницю, 13 січня.

Фото: Сіньхуа