Полька обіграла Джессіку Пегулу.

Перша ракетка світу Іга Свьонтек здобула перемогу у фіналі турніру WTA 500 у Досі, передає Укрінформ.

Полька у двох сетах переграла четверту ракетку світу американку Джессіку Пегулу – 6:3, 6:0.
Матч тривав 1 годину 10 хвилин.
Раніше тенісистки грали 6 разів, американка програла чотири зустрічі.
На шляху до титулу Свьонтек програла лише п'ять геймів у трьох матчах. Для Свьонтек це перший титул у сезоні, у минулому вона виграла 8 турнірів.

Як повідомляв Укрінформ, 19-25 лютого у Дубаї (ОАЕ) пройде основна сітка тенісного турніру Dubai Duty Free Tennis Championships WTA 1000, де зіграє четверо українських тенісисток.
Фото: Getty Image