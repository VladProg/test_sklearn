Генеральний директор Tesla Ілон Маск заявив, що впродовж наступних двох років не продаватиме акції компанії.

Про це повідомляє The Wall Street Journal, передає Укрінформ.
“Я не продаватиме акції (Tesla — ред.), ймовірно, два роки. Точно не наступного року за жодних обставин і, ймовірно, не в рік після наступного року”, - сказав Маск.
Зазначається, що цьогоріч акції Tesla вже впали на 60%. Лише у четвер, 22 грудня, падіння становило 8,88% на тлі занепокоєння серед інвесторів щодо компанії.
Маск також сказав, що потребував короткострокового періоду «місяць або близько того, щоби взяти під контроль божевільні витрати Twitter, інакше би Twitter просто збанкрутував».
Він також заявив, що Tesla продовжить інвестувати в межах своїх планів розвитку.
Як повідомляв Укрінформ, минулого тижня генеральний директор компанії Tesla Ілон Маск продав близько 22 млн акцій свого бізнесу з виробництва електромобілів на суму близько 3,6 млрд дол.