Український стрибун у висоту Андрій Проценко приніс Україні нагороду на етапі Світового легкоатлетичного туру категорії Silver у словацькому місті Банська Бистриця.

34-річний херсонський легкоатлет здобув «срібло» зі своїм найкращим результатом сезону - 2.32 м, передає Укрінформ.
Взявши цю висоту з другої спроби, він вийшов у лідери у боротьбі за перше місце, яка на той момент вже перетворилася на дуель двох спортсменів - Проценка та Геміша Керра. Проте новозеландець після однієї невдалої спроби на 2,32 підняв планку на 2 см вище і впорався із завданням, встановивши новий національний рекорд.
Андрієві 2.34 підкорити не вдалося, і він переніс дві спроби на 2.36. Проте безуспішно, як, втім, і суперник.
Фото: facebook.com/olympicua.