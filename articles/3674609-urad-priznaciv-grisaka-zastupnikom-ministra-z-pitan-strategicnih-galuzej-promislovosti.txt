Кабінет Міністрів Україна на засіданні в п’ятницю призначив Дмитра Грищака заступником міністра з питань стратегічних галузей промисловості.

Про це повідомляє Укрінформ із посиланням на Телеграм Уряд online.
«Кадрові рішення уряду. На засіданні 24 лютого Кабінет Міністрів України ухвалив розпорядження… про призначення Дмитра Грищака заступником міністра з питань стратегічних галузей промисловості», - йдеться у повідомленні.
КМУ звільнив Наталію Хоцянівську з посади заступника міністра розвитку громад та територій.
Як повідомлялося, раніше Дмитро Грищак обіймав посаду заступника директора департаменту – начальник управління науково-технічного розвитку ОПК Департаменту стратегії реформування ОПК Міністерства з питань стратегічних галузей промисловості.