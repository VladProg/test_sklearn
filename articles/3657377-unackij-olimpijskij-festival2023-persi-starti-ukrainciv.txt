У Фріулі-Венеція-Джулія (Італія) триває XVI зимовий Європейський юнацький олімпійського фестивалю.

Першими серед українських спортсменів на старт найпрестижнішого молодіжного мультиспортивного форуму континенту вийшли представники шорт-треку, передає Укрінформ.
Двом з чотирьох спортсменів, які захищали честь синьо-жовтого прапора на льодовій арені Claudio Vuerich, вдалося пробитися до півфіналу на дистанції 1500 м, і згодом вони кваліфікувалися до фіналу «Б». Володимир Мельник посів там друге місце, а Вероніка Кремер - п’яте. Також наша команда випробувала свої сили у змішаній естафеті, де зупинилася на чвертьфінальній стадії.
Розпочали боротьбу й фристайлісти. У лижному центрі Піанкавалло вони виступили у кваліфікації дисципліни біг-ейр. Відзначимо, що представниця України Наталія Казюк успішно подолала попередній етап змагань і вийшла у фінал з четвертим результатом.
Фото: facebook.com/olympicua.