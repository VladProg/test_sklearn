Наша команда здобула 3 золоті медалі та 1 бронзову.


Українські каратисти виступили на першому етапі Прем’єр-ліги WKF в сезоні-2023, який відбувся в Каїрі, Єгипет, повідомляє прес служба федерації карате України, передає Укрінформ.

Збірна України здобула 3 золоті медалі та 1 бронзову.

Золото завоювали Анна Проценко (у ваговій категорії 55 кг), Олександра Шолохова (61 кг) та Валерій Чоботар (84 кг). Юлія Палашевська здобула бронзу (50 кг).

Олімпійська призерка Анжеліка Терлюга зазнала поразки в бронзових фіналах.

У медальному заліку Україна стала другою. Першою стала збірна Єгипту.

Як повідомляв Укрінформ, наступний етап Прем’єр-ліги з карате пройде з 12 по 14 травня у Марокко.

Фото: karate.ua