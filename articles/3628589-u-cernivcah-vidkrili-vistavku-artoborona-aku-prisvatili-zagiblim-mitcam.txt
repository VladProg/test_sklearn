У Чернівцях відкрили виставку-продаж картин "Art-Оборона", яку присвятили загиблим митцям. В експозиції – більше сотні робіт українських художників.

Про це у Фейсбуці повідомляє Чернівецька обласна рада, передає Укрінформ.
«Art-Оборона» - під такою назвою у Чернівцях відкрили благодійну виставку-продаж картин. У Культурно-мистецькому центрі ім.Івана Миколайчука в рамках проєкту «Ангели Світла» виставлено на продаж понад сотню картин українських художників. Організатори присвятили її усім митцям, які віддали своє життя за рідну землю», - повідомляє обласна рада.

Зазначається, що проєкт має на меті зібрати 250 тис. грн із продажу картин, аби придбати два позашляховики для 80-ї та 10-ї бригад ЗСУ.