Український інститут книги з 12 до 19 грудня проведе другий Національний тиждень читання.

Як передає Укрінформ, про це в Телеграмі повідомляє пресслужба МКІП.
“Національний тиждень читання — це щорічна акція, яку УІК проводить з метою привернути увагу до українських книжок, наявних у бібліотечних фондах України, популяризувати читання як життєву практику серед українців та посприяти розвитку популярної літератури українською мовою”, - йдеться в повідомленні.
Як зазначається, упродовж тижня відбудеться дві акції: «Зачитане до дірок» і «Книга на війні».
Для того, аби взяти участь в Національному тижні читання, необхідно: ділитися своїми найбільш улюбленими книжками від українських або іноземних авторів, виданих українською мовою з хештегами #ЗачитанеДоДірок і #тижденьчитання; розповідати про найбільш важливі для вас і для українського суспільства книги цього воєнного року з хештегами #КнигаНаВійні і #тижденьчитання; поширювати добірки книжок, які стали особливо важливими для вас або вашої організації протягом війни 2022 року або популярними у сфері вашої діяльності з хештегами: #КнигаНаВійні і #тижденьчитання.
Як попідмовляв Укрінформ, під час Національного тижня читання у 2021 році понад 100 українських видавництв, книгарень та бібліотек під спільної айдентикою акції проводили активності різного формату - від інформаційного до комерційного. Тиждень читання був організований Українським інститутом книги та Міністерством культури та інформаційної політики.