Виїзд дитини до 16 років за кордон може відбуватися у супроводі одного з батьків або повнолітньої особи, яка має відповідну завірену письмову заяву.

Як передає Укрінформ, про це Міністерство внутрішніх справ повідомляє у Телеграмі.
“Виїзд дитини до 16 років за межі України під час війни відбувається у супроводі одного з батьків. А також повнолітніх брата чи сестри, інших родичів чи осіб, яких уповноважив один із батьків письмовою заявою. Така заява має бути завірена органами опіки та піклування”, - йдеться в повідомленні.


У МВС зауважили, що при цьому виїзд дитини відбувається без нотаріально посвідченої згоди другого з батьків. Для перетину кордону також має бути наявний паспорт громадянина України. За його відсутності - свідоцтво про народження дитини.


Як повідомляв Укрінформ, у лютому для українців, які перебувають у Польщі, стала доступною послуга оформлення першого паспорта у вигляді ID-картки з 14 років.