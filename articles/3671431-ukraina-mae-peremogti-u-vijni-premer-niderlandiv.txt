Україна має здобути перемогу у війні над росією.

Про це заявив прем'єр-міністр Нідерландів Марк Рютте під час спільної пресконференції з Президентом України Володимиром Зеленським у Києві, передає кореспондент Укрінформу.

Відео: ОП

Він підкреслив, що Україна також бореться за свободу, безпеку та цінності інших країн.
“Саме тому Нідерланди продовжують підтримувати Україну. Чого б це не коштувало, скільки б часу це не зайняло: ви повинні перемогти”, - сказав Рютте.
Прем'р-міністр Нідерландів вкотре висловив своє захоплення хоробрістю українців, які протистоять російській агресії. “Ви заслуговуєте на нашу постійну підтримку і увагу всього світу”, - зазначив він.
Рютте наголосив, що необхідно робити усе необхідне для перемоги України у її боротьбі проти агресора. Він закликав світ допомагати Україні та продовжувати надавати військову та економічну підтримку.
Як повідомлялося, Прем'єр-міністр Нідерландів Марк Рютте у п'ятницю перебуває з візитом в Україні. Разом з ним до Києва прибула міністр міжнародної торгівлі та розвитку співробітництва Нідердандів Лісьє Шрайнемахер.