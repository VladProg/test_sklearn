Письменник та музикант Сергій Жадан озвучив філософа Григорія Сковороду у радіофільмі.

Як передає Укрінформ, про це Міністерство культури та інформаційної політики повідомляє у Телеграмі.
Зазначається, що напередодні 300-річчя Григорія Сковороди Радіо Культура створило радіофільм у двох частинах, присвячений українському філософу та письменнику. Сценарій до нього написав Мирослав Лаюк, у ролі оповідачки виступила Ада Роговцева.
"Голосом Григорія Сковороди став письменник та музикант Сергій Жадан", - зазначили в МКІП.
Як повідомляв Укрінформ, напередодні дня народження українського філософа, 2 грудня у НМІУ відкриється виставка "Світи Григорія Сковороди".