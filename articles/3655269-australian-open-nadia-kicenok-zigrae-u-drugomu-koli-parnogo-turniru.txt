Українка Надія Кіченок та Кімберлі Ціммерманн із Бельгії вийшли до другого раунду Відкритого чемпіонату Австралії з тенісу у Мельбурні.

У першому колі парного розряду змагань українсько-бельгійський дует узяв гору над австралійками Олександрою Бозович та Лізетт Кабрерою - 6:4, 6:3, передає Укрінформ.
Путівку до третього раунду Australian Open Кіченок та Циммерманн розіграють із переможницями протистояння посіяних під 10-м номером японок Сюко Аоями та Ени Сібахари з польсько-китайською парою Магда Лінетт - Ван Сіюй.
Зазначимо, що 5-й номер «посіву» українсько-латвійський дует Людмила Кіченок - Олена Остапенко поступився на старті російсько-казахстанському тандему Анастасія Павлюченкова - Олена Рибакіна (4:6, 4:6).
Відкритий чемпіонат Австралії триватиме до 29 січня.
Фото: btu.org.ua.