Компанія Rocket Lab здійснила у четвер, 4 серпня, успішний запуск ракети-носія Electron із американським розвідувальним супутником NROL-199 на борту.

Як передає Укрінформ, про це повідомила компанія у Твіттері.
«Electron успішно розгорнула вантаж Національного управління військово-космічної розвідки США (NRO) на орбіті. Ласкаво просимо до вашого нового дому в космосі, NROL199!», - заявили у Rocket Lab.


MISSION SUCCESS! Electron's Kick Stage has successfully deployed the @NatReconOfC's payload to orbit. Welcome to your new home in space, #NROL199! pic.twitter.com/hOOryOsATG
— Rocket Lab (@RocketLab) August 4, 2022

За даними Space.com, запуск ракети-носія Electron із американським розвідувальним супутником NROL-199 на борту був здійснений о 08.00 годині за київським часом з космодрому у Новій Зеландії.
Супутник розгорнувся на запланованій орбіті через годину після запуску.
Як повідомляв Укрінформ, 2 серпня компанія Rocket Lab скасувала запуск ракети-носія Electron із американським розвідувальним супутником NROL-199 на борту через несприятливі погодні умови (сильні пориви вітру).
«Супутник підтримуватиме NRO у передачі важливої інформації державним установам і особам, які приймають рішення, займаючись моніторингом міжнародних питань», - написали у Rocket Lab.