В заключний день наша команда здобула ще чотири медалі.

У хорватському Осієку завершився Гран-прі з кульової стрільби, повідомляє НОК України, передає Укрінформ.
«Синьо-жовті» загалом зібрали комплект із 9 нагород: три «золота», два «срібла» та чотири «бронзи».
У заключний день турніру чемпіонами у стрільбі з пневматичного пістолета на 10 м у командних змаганнях стали Павло Коростильов, Олег Омельчук та Віктор Банькін. Серед жінок «срібло» вибороли Вілєна Бевз, Поліна Колесникова та Юлія Коростильова.
Також наша команда здобула два комплекти нагород у командних змаганнях у стрільбі з пневматичної гвинтівки. У жінок «бронзу» здобули Вікторія Сухорукова, Дар’я Тихова та Сніжана-Софія Пакліковська, у чоловіків – Сергій Куліш, Олег Царьков та Андрій Колесніков.
Як повідомляв Укрінформ, вчора Павло та Юлія Коростильові у змаганнях змішаних пар у стрільбі з пневматичного пістолета на 10 метрів вибороли «золото».
Фото: facebook.com/olympicua