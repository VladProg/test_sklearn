В Обергофі (Німечччина) розпочався 56-й чемпіонат світу з біатлону.

Переможцями стартової гонки - змішаної естафети - стали норвежці (1 штрафне коло + 9 додаткових патронів), передає Укрінформ.
«Срібло» та «бронза» дісталися біатлоністам Італії (0+6) та Франції (0+9) відповідно.
Збірна України у складі Анастасії Меркушиної, Юлії Джими, Дмитра Підручного та Антона Дудченка фінішувала десятою (0+7).
Загалом стартували 26 команд.
Програму світової першості продовжить жіноча спринтерська гонка на 7,5 км, яка пройде 10 лютого.
ЧС-2023 з біатлону триватиме до 19 лютого.
На фото: Дмитро Підручний (biathlon.com.ua).