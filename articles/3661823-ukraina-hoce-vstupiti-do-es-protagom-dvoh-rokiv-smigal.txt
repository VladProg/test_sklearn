Україна має план приєднатися до Європейського Союзу протягом наступних двох років.

Про це заявив Прем'єр-міністр України Денис Шмигаль в інтерв'ю Politico, передає Укрінформ.
«У нас є дуже амбітний план приєднатися до Європейського Союзу протягом наступних двох років. Тож ми очікуємо, що цього року, у 2023 році, ми вже можемо мати цю передвступну стадію переговорів», - сказав Шмигаль.
Майбутній саміт Україна-ЄС, який відбудеться 3 лютого у Києві, вочевидь, буде присвячені цій темі. Шмигаль висловив сподівання, що у п`ятницю Україна зможе зробити «суттєвий ривок вперед», зокрема в окремих сферах - угода про безвізовий режим для промислових товарів, призупинення мита на український експорт ще на рік, а також «активний прогрес» щодо приєднання до платіжної схеми SEPA (Єдина європейська мережа розрахунків) та включення України до зони мобільного роумінгу ЄС.
«Ми очікуємо прогресу та прискорення на нашому шляху до підписання цих угод», - сказав глава українського уряду.
Ще одним із центральних питань щодо вступу України до ЄС — стане боротьба України з корупцією. Шмигаль наголосив, що український уряд серйозно ставиться до корупції. «У нас нульовий підхід до корупції. На жаль, корупція народилася не вчора, але ми впевнені, що ми викорінимо корупцію», — сказав він, вказавши на «блискавичну швидкість», з якою цього місяця було звільнено низку чиновників.
Шмигаль також сказав, що уряд готовий переглянути своє нещодавнє законодавство про Конституційний суд країни, щоб відповідати вимогам як Європейської комісії, так і Венеціанської комісії, дорадчого органу Ради Європи. Зміни можуть відбутися вже цього тижня, напередодні саміту, сказав Шмигаль.
Очікується, що символічна сила цьоготижневого саміту надішле москві сильний сигнал про європейські прагнення України, пише видання.
Як повідомляв Укрінформ, раніше глава МЗС Дмитро Кулеба заявляв, що Україна розраховує на відчутні практичні результати Саміту Україна-ЄС та на позитивну оцінку виконання рекомендацій Єврокомісії, яка зробить можливим початок передвступних переговорів уже у 2023 році.
Фото: КМУ