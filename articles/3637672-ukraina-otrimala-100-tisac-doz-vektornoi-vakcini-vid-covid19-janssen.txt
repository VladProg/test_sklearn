Україна отримала 100 000 доз векторної вакцини від COVID-19 Janssen (Jcovden) у рамках COVAX.

Як передає Укрінформ, про це повідомляє пресслужба Міністерства охорони здоров’я.
«Дитячий фонд ООН (ЮНІСЕФ) доставив в Україну 100 000 доз векторної вакцини від COVID-19 Janssen (Jcovden) у рамках міжнародної ініціативи COVAX», - йдеться у повідомленні.
У МОЗ нагадують, що в серпні Україна вже отримала перших 100 тис. доз вакцини Janssen (Jcovden).
За минулий тиждень в Україні було зафіксовано понад 4,8 тис. нових випадків захворювання на COVID-19 та понад 2,5 тис. людей госпіталізовано.
Як повідомлялося, у Києві за тиждень зареєстровано 9394 нові випадки захворювання на грип та ГРВІ, зокрема і на COVID-19.
Фото: Global Look Press/ZB/Matthias Bein