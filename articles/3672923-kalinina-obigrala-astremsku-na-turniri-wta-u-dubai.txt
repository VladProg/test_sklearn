На престижному турнірі WTA 1000 у Дубаї (ОАЕ) із призовим фондом $2,788,468 у вівторок пройшло українське тенісне дербі.

У другому раунді змагань перша «ракетка» України Ангеліна Калініна (№33 WTA) здобула вольову перемогу над Даяною Ястремською (122) - 5:7, 6:2, 6:2, передає Укрінформ.
Партнерки по збірній України провели на корті 2 години 21 хвилину.
У наступному раунді (1/8 фіналу) Калініна зіграє проти Кароліни Плішкової з Чехії (18).
Турнір Dubai Duty Free Tennis Championships триватиме до 25 лютого.
Фото: Getty Images.