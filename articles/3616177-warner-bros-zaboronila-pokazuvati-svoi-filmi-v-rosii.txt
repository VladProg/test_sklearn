Американська кінокомпанія Warner Bros. заборонила каналам російського холдингу "Национальная медиа группа" транслювати фільми студії, попри те, що ліцензійні угоди діють ще впродовж півтора року.

Про це повідомило видання "Бюллетень кинопрокатчика" з посиланням на джерела.
До НМГ входять: "Первый канал", СТС, РЕН ТВ, "Домашний", "Пятый канал". Також холдинг обслуговує кабельне телебачення, у тому числі "СТС Медиа", ViP Comedy, TV1000 Action, Da Vinci та інші.
У грудні 2016 року президент холдингу Кирило Ковальчук потрапив до санкцій США. У 2014 та 2022 роках санкції запровадили проти банку "россия", одного з акціонерів НМГ.
Нагадаємо: Warner Bros., а також компанії Disney, Sony, Paramount та Universal Pictures призупинили роботу та ліцензування своїх проєктів у росії після початку вторгнення до України. Фільми цих компаній складали майже 80% російського ринку.