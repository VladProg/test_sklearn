Компанія SpaceX 30 грудня запустила у космос ізраїльський розвідувальний супутник EROS C-3.

Про це компанія повідомила у Твіттері, передає Укрінформ.
“Розгортання у космосі EROS C-3 від ImageSat International підтверджено”, - зазначають у SpaceX.
За інформацією Space.com, запуск ракети-носія Falcon 9 із супутником EROS C-3 був здійснений о 9.38 за київським часом з космодрому в Каліфорнії, США.

Зазначається, що супутники EROS C-3 «дають змогу оборонним і розвідувальним відомствам/компаніям проводити операції в умовах повної конфіденційності та захисту даних». Апарат коштує близько 186 мільйонів доларів.
Для SpaceX цей політ став 61-им - і останнім у 2022 році. Торік компанія провела 31 запуск.
Як повідомлялося, компанія SpaceX 28 грудня запустила у космос першу партію з 54 супутників Starlink нового покоління.


Фото: SpaceX