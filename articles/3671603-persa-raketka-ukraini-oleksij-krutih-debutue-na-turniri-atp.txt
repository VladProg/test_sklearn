Крутих отримав першого суперника у кваліфікації турніру ATP у Катарі.

Лідер українського тенісу Олексій Крутих (№169 ATP) дізнався першого суперника у кваліфікації турніру ATP 250 у Досі, передає Укрінформ.

У півфіналі відбору українець зіграє проти італійця Маттео Арнальді (№109 ATP), якому програв на нещодавньому челенджері на Тенеріфе (4:6, 1:6).

Матч відбудеться завтра, початок о 10:00 за Києвом.

Для Олексія це перша участь на турнірі ATP.
Як повідомляв Укрінформ, цього сезону українець дебютував на турнірах Grand Slam: успішно подолав кваліфікацію на Australian Open і поступився в першому колі основної сітки аргентинцю Дієго Шварцману.
Фото: btu.org.ua