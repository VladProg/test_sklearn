Чемпіон Bellator в напівсередній вазі Ярослав Амосов (26-0) розповів, що він хотів би донести до людей про війну в Україні.

Боєць розповів про це для MMA Junkie, передає Укрінформ.
«Путін божевільний. Він вбивця. Він хоче вбивати жінок та дітей. Він хоче вбивати українців. Це якщо сказати коротко. Але російська пропаганда дуже жорстка. Багато хто не розуміє, що відбувається. Тому що росіяни дивляться телевізор, сидять в інтернеті. Працює пропаганда, і люди думають… Я навіть не знаю, що вони думають», - сказав Амосов.
Він також додав, що Україна ні на кого не нападала і жила спокійним життям.
«Ми жили в своїй країні. Ми не атакували нікого, жили нормальним життям, все було добре. Російська армія напала на Україну. Чого вони хочуть? Ми нікого не атакували, жили нормальним життям. І одного разу Росія атакує українців. А Путін сказав, що ми нацисти. Хто нацисти? Він божевільний», - пояснив чемпіон Bellator.
Як повідомлялося, 25-го лютого о 23:00 розпочнеться поєдинок між Ярославом Амосовим і американцем Логаном Сторлі в рамках турніру Bellator 291 в Дубліні.
Фото: Bellator MMА