Головний тренер французького футбольного клубу «Ренн» Брюно Женезіо поділився очікуваннями від матчу-відповіді проти донецького «Шахтар» в 1/16фіналу Ліги Європи. У першій грі перемогла українська команда - 2:1.

Наставник французів зазначив, що вдома його комнада має діяти краще, ніж у гостьовому поєдинку, передає Укрінформ.
«Велика небезпека такого типу матчів - бути нетерплячим. Ми повинні знати, що у нас є 90 хвилин або трохи більше, щоб пройти далі. Очевидно, що доведеться забити більше, ніж «Шахтар». Крім того, нам треба діяти достатньо розумно, аби не втрачати свої шанси, як це було у попередгній зустрічі. «Шахтар» - команда, яка регулярно виступає в Лізі чемпіонів. Нинішнього розіграшу їхні футболісти провели дуже хороші матчі проти «Реала» та «Лейпцига». Це наспраіді хороша команда, і ми маємо зіграти краще, ніж у гостьовому поєдинку», - заявив Женезіо.
Матч «Ренн» - «Шахтар» розпочнется сьогоді у Франції о 22.00 за київським часом.
Фото: staderennais.com.