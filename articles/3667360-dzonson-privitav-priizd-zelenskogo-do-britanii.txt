Колишній прем’єр-міністр Великої Британії Борис Джонсон привітав приїзд Президента Володимира Зеленського до країни.

Про це він написав у Твіттері, передає Укрінформ.
«Вітаю знову у Сполученому Королівстві, Володимире Зеленський. З нетерпінням чекаю на ваш виступ у парламенті. Україна переможе», - написав Джонсон.
Як повідомлялося, Президент Володимир Зеленський у середу прибув з візитом до Великої Британії. Біля трапа літака його зустрів Прем'єр-міністр Ріші Сунак, після чого лідери прибули у резиденцію глави британського уряду на Даунінг-стріт у Лондоні.
На 15:00 за київським часом запланований виступ Зеленського перед британським парламентом.
Очікується, що Президент і його команда також зустрінуться з керівниками сектору оборони та безпеки Британії, включно з начальником штабу оборони та начальником штабу авіації.
Також планується, що Зеленський зустрінеться з королем Британії Чарльзом ІІІ.
Це перший візит Президента України до Великої Британії після повномасштабного вторгнення росії в Україну в лютому минулого року.
У січні цього року Джонсон відвідував Київ, де зустрічався із Зеленським.
Фото: ОП