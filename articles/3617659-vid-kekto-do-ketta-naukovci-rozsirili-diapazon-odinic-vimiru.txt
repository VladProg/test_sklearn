До Міжнародної системи одиниць було додано чотири нові метричні префікси для позначення дуже великих і дуже малих значень.

Як передає Укрінформ, про це повідомили у британській Національній фізичній лабораторії, яка очолювала міжнародні зусилля із запровадження нових префіксів.
“У листопада 2022-го науковці у сфері вимірів та представники урядів з усього світу на Загальній конференції з питань ваги та вимірів проголосували за розширення переліку префіксів, які використовуються у Міжнародній системі одиниць. Це рішення значить, що для позначення вимірів тепер можуть використовуватися чотири нові префікси (два - у верхній частині діапазону та два - у нижній)”, - йдеться у повідомленні.
Зазначається, що це - перше розширення в межах Міжнародної системи одиниць з 1991 року.
Таким чином, до переліку префіксів додано “ронна” для значень 10 у 27-му ступені і “кетта“для 10 у 30-му ступені. З другого краю діапазону додався префікс “ронто” для позначення 10 у мінус 27-му ступені та “кекто” для 10 у мінус 30-му.
“Ця зміна зумовлена дедалі більшими потребами цифрових сховищ та науки про дані, які використовують префікси на вершині діапазону одиниць. Водночас префікси для дуже малих чисел корисні у квантовій науці та фізиці частинок”, - пояснили у британській Національній фізичній лабораторії.