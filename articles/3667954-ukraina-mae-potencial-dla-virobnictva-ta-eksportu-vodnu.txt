Україна має потенціал для виробництва та експорту водню, а також досвід вироблення безвуглецевого водню на Запорізькій АЕС для власних потреб.

Про це повідомив заступник міністра енергетики Ярослав Демченков під час зустрічі із заступником міністра закордонних справ Чехії Ярославом Курфюрстом та спеціальним представником з питань енергетичної безпеки Вацлавом Бартушкою, передає Укрінформ із посилання на Міненерго.
«Україні для відновлення потрібна власна промисловість, металургійна та хімічна, потужний транспортний сектор, галузі, які мають відповідати екологічним стандартам. Джерелом чистої енергії для них може стати безвуглецевий водень, вироблений з ядерної енергії. Ми переконані, що водень з атомної енергії допоможе Україні та ЄС швидше досягти кліматичних цілей», - зазначив заступник міністра.

Фото: Міненергетики
Демченков додав, що Україна має потенціал для виробництва та експорту водню, а також досвід виробництва безвуглецевого водню на Запорізькій АЕС для власних потреб.
Сторони обговорили посилення енергетичної безпеки Європейського континенту, питання спільної закупівлі газу та встановлення граничної ціни на блакитне паливо, а також перспективи поступової відмови від викопних видів палива.
Крім цього, наголошувалося на можливому співробітництві України та Чехії у напрямку біоенергетики, атомної та водневої енергетики, зокрема спільного виробництва та транспортування безвуглецевого водню з ядерної енергії.
Як повідомлялось, у 2022 році Україна та Міжнародне енергетичне агентство підписали Спільну декларацію про асоціацію, яка забезпечить основу для тіснішої співпраці у сфері енергетичної безпеки та відновлення.
Перше фото с сайту energyline.com.ua