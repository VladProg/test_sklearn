Студенти Харківського національного педагогічного університету ім. Г.Сквороди створили мурал, присвячений Григорію Сковороді.

Як передає Укрінформ, про це у Фейсбуці повідомляє кафедра образотворчого мистецтва університету.
«Наші студенти розписали мурал, присвячений 300-літтю від дня народження Григорія Сковороди. Вулиця Алчевських, яка веде до нашого університету, тепер починатиметься з наших розписів», - йдеться у повідомленні.

Зазначається, що до створення муралу долучилися доцент кафедри Дмитрій Чаус, випускник-магістр Єгор Лободинський, студенти Михаїл Литвин, Денис Хомяков, Надія Сидорова.
Як повідомлялося, 12 жовтня Кабінет Міністрів підтримав рішення про святкування 300-річчя з дня народження Григорія Сковороди, українського філософа, просвітителя-гуманіста, письменника й педагога на державному рівні, незважаючи на війну.