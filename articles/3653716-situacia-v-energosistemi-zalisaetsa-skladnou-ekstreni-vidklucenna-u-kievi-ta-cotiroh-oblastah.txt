Ситуація в енергосистемі залишається складною, у Києві, Київській, Одеській, Дніпропетровській та Донецькій областях все ще тривають екстрені відключення.

Як передає Укрінформ, про це повідомляє ДТЕК у Телеграмі.
«На жаль, загалом ситуація залишається складною. Під час останньої атаки окупантів на енергосистему були суттєво пошкоджені об’єкти генерації. Через це Укренерго зменшило ліміти споживання, внаслідок чого у Києві, Київській, Одеській, Дніпропетровській та Донецькій областях все ще тривають екстрені відключення», – йдеться у повідомленні.
Зазначається, що ДТЕК продовжує відновлювати електропостачання на Донеччині та Дніпропетровщині. Зокрема, за минулий тиждень повернули світло 41 тис. родин, що залишились без електроенергії через обстріли.
Як повідомлялося, енергетична інфраструктура відновлюється після 12-го ракетного удару росії, тривають ремонтні роботи на всіх пошкоджених обстрілами об’єктах.