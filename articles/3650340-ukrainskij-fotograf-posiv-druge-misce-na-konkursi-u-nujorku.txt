Проєкт "Культурний етнос Закарпаття" ужгородського фотографа Михайла Дороговича здобув срібну нагороду на конкурсі New York Photography Awards.

Про це повідомила пресслужба Міністерства культури та інформаційної політики у Телеграмі, передає Укрінформ.
"Серія знімків людей у традиційному для різних куточків багатонаціонального Закарпаття одягу посіла друге місце в номінації People Photography / Culture ("Люди / Культура")", - йдеться в повідомленні.






Проєкт "Культурний етнос Закарпаття" фотографа Михайла Дороговича Фото: New York Photography Awards




























Зазначається, що світлини Дороговича вже відзначили срібною нагородою на Tokyo International Foto Awards 2022 в Японії.
Михайло Дорогович — фотохудожник, портретний та документальний фотограф. У його митецьких добірках художники, політики, актори, підприємці, відомі особистості. Зокрема, у 2022 році відбулася його фотовиставка в галереї Ужгородського замку, де була представлена серія художніх портретів "Відомі та цікаві особистості Закарпаття".