Меджліс кримськотатарського народу оголосив всеукраїнську акцію «Добрий сусід – найближча родина» для допомоги постраждалим від землетрусів у Туреччині 6 лютого.

Як передає Укрінформ, про це на своїй сторінці у Facebook написав голова Меджлісу Рефат Чубаров.
«Меджліс кримськотатарського народу виступає з ініціативою проведення всеукраїнської акції «Добрий сусід – найближча родина» з надання гуманітарної допомоги громадянам Туреччини, які постраждали від наслідків руйнівних землетрусів 6 лютого 2023 року. Всеукраїнська акція проводитиметься протягом одного місяця – з 13 лютого 2023 року по 13 березня 2023 року», – йдеться у повідомленні Чубарова.
11 лютого буде оголошено перелік першочергових предметів та видів гуманітарної допомоги, які прийматимуться від громадян та організацій України, а також порядок їх оформлення, місце та час прийому.
За словами Чубарова, всеукраїнська акція "Добрий сусід - найближча родина" проводитиметься протягом одного місяця - з 13 лютого 2023 року по 13 березня 2023 року.

Як повідомляв Укрінформ, загальна кількість загиблих внаслідок землетрусів у Туреччині та Сирії досягла 22 368 людей.