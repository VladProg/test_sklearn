Український легкоатлет Андрій Проценко розпочав міжнародний сезон з перемоги на змаганнях Folksam Grand Prix, що проходили у столиці Швеції.

«Золото» у стрибках у висоту нашому бронзовому медалісту чемпіонатів світу та Європи-2022 приніс результат 2,20 м передає Укрінформ.
«Нипнішнього року основна підготовка спрямована на літній сезон, на зиму ставок не робили, - розповів Проценко. - Вирішили виступити на кількох турнірах і подивитися, як усе буде: якщо все добре, тоді змагатимуся також на чемпіонаті Європи у приміщенні в Стамбулі. Щодо Стокгольма, то результатом 2,20 більше задоволений, аніж ні. Звісно, дуже хотілося стрибнути 2,25, тим більше були непогані спроби, проте цього разу не вдалося».
Наступні турніри для Андрія відбудуться в Лодзі (4 лютого) та в Удіне (9 лютого).
Фото: Getty Images for World Athletics.