Український мультиплікаційний фільм «Украдений місяць. Кум» вже зібрав 100 000 переглядів на YouTube.

Як передає Укрінформ, про це повідомляє пресслужба Міністерства культури та інформаційної політики в Телеграмі.
"Мультиплікаційний фільм «Украдений місяць. Кум» виробництва 2Flame і MAGIKA FILM за підтримки МКІП зібрав 100 000 переглядів на YouTube! Пориньте в різдвяну містику, пронизану духом українських легенд про козаків-характерників та образами родинних традицій", - йдеться у повідомленні.

Як повідомлялося, світова прем’єра стрічки відбулась на міжнародному кінофестивалі HANIFF VI в Ханої, де мультфільм було представлено в конкурсній програмі. «Украдений місяць. Кум» отримав перемогу на фестивалі Canada Shorts та був відзначений нагородою Award of Excellence.