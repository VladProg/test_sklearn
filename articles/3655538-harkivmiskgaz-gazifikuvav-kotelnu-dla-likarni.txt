Спеціалісти АТ «Харківміськгаз» газифікували котельню для лікарні в обласному центрі.

Як передає Укрінформ, про це повідомила пресслужба АТ «Харківміськгаз» у Фейсбуці.
“Спільними зусиллями фахівців КП «Харківські теплові мережі» та «Харківміськгазу»на території однієї з харківських лікарень було встановлено модульну індивідуальну котельню. Вона оснащена сучасним шафовим газорегуляторним пунктом, виготовленим RGC Production з використанням провідних європейських технологій”, - йдеться у повідомленні.

Загалом, за даними Харківміськгазу, в Харкові встановлено та газифіковано 17 модульних котелень із заміною фізично і морально зношеного редукуючого обладнання на сучасне.
“Усе це дає змогу більш надійно та безпечно доставляти газ і тепло до споживачів”, - підкреслили в компанії.
Як повідомлялося, у Харкові комунальникам уже вшосте довелося запускати систему опалення, яка зупинялася через знеструмлення внаслідок чергових російських ракетних ударів.