Спортивний застосунок BetterMe українських IT-розробників завантажили понад 100 млн разів, він обійшов навіть Nike Running Club.

Як передає Укрінформ, про це віцепрем'єр-міністр – міністр цифрової трансформації Михайло Федоров повідомив у Фейсбуці.
“Україна - місце крутих підприємців та сміливих ідей. Застосунок BetterMe завантажили понад 100 мільйонів разів. Він увійшов до ТОП-3 спортивних застосунків за кількістю активних користувачів, обійшовши навіть Nike Running Club”, - написав очільник Мінцифри.
За словами Федорова, український бренд став популярним у 190 країнах і навчає людей підтримувати ментальне та фізичне здоров’я.
Як повідомляв Укрінформ, 8 серпня Федоров заявив, що на YouTube став доступним перегляд відео з автоматичним перекладом субтитрів українською мовою.