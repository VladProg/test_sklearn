Українські стрибунки у висоту продовжили виступи у сезоні-2023 на міжнародному турнірі серії World Athletics Indoor Series Silver Tour у французькому Меці.

Переможницею змагань у Лотарингії стала рекордсменка України Ярослава Магучіх, яка перемогла із найкращийм результатом сезону у світі - 2,02 метра, передає Укрінформ.
Спортсменка з Дніпра намагалася перевершити на 1 см власне досягнення у приміщенні і взяти 2,07 метра, але безуспішно.
Бронзовою призеркою турніру стала Юлія Левченко з Бахмута (1,92 метра), пропустивши на другу позицію представницю Нідерландів Бріт Верман (1,96).
Четверте місце посіла харків'янка Катерина Табашник (1,90).
Фото: AP.