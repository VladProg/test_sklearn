Американська компанія Google презентувала списки тем, які були популярними у всьому світі в 2022 році.

Як передає Укрінформ, про це повідомляє Google Trends.
У категорії «Новини» слово «Україна» обіймає першу сходинку за підсумками року. На другому місці знаходиться «смерть королеви Єлизавети», а трійку замикає «результати виборів» (у США).
Пікові пошуки слова «Україна» припали на період із 20 лютого до початку березня. Разом зі словом «Україна» користувачі Google у світі шукали слова «людські жертви», «пожертви», «біженці» та «війна».
Зазначається, що у категорії «Пошук» слово Україна посіло третю сходинку після слів «Wordle» (гра в якій треба вгадати слово з шести спроб) та «India vs England» (поєдинок із крикету).
Також у цьому списку можна знайти такі слова, як «королева Єлизавета», «Чемпіонат світу», «Катар» та «iPhone14».
Як повідомляв Укрінформ, американська корпорація Google надає 2 мільйони доларів на цифрову освіту для українців та 50 тисяч ліцензій Workspace для українського уряду.