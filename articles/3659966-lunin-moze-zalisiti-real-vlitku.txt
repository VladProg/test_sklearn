Українець незадоволений, що перестав грати у Кубку Іспанії.

Голкіпер «Реала» Андрій Лунін влітку може залишити іспанську команду, повідомляє Relevo, передає Укрінформ.

Через те, що зі стадії чвертьфіналу в Кубку Іспанії грає Тібо Куртуа, 23-річний українець за допомогою свого батька та одночасно агента вивчає трансферні пропозиції інших клубів.

Контракт Луніна з «Реалом» розрахований до літа 2024 року.

Єдиний варіант, за якого він відпрацює його до кінця, - це якщо команду влітку залишить сам Анчелотті. Контракт тренера теж розрахований до літа 2024 року, проте його пов’язували з можливістю працевлаштування в збірній Бразилії.

Про перехід Луніна в це трансферне вікно не йдеться.


Як повідомляв Укрінформ, воротар відмовив «Аяксу» у трансфері, а в ньому також зацікавлені клуби АПЛ та Бундесліги.

Фото: Getty Image