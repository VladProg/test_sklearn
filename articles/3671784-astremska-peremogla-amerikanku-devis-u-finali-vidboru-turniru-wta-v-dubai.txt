Українська тенісистка Даяна Ястремська гратиме в основній сітці турніру WTA 1000 у Дубаї (ОАЕ) із призовим фондом $2,788,468.


22-річна одеситка (№99 WTA) у фіналі кваліфікації перемогла 49-ту «ракетку» світу Лорен Девіс зі США - 6:3, 6:3, передає Укрінформ.
Зустріч тривала 1 годину 25 хвилин.
В основній сітці турніру представлені відповідно перша та друга «ракетки» України Ангеліна Калініна (33), Марта Костюк (55) та Катаріна Завацька (277), яка сьогодні пройшла кваліфікацію.
Основна стадія змагань Dubai Duty Free Tennis Championships пройде 19-25 лютого.
Фото: Getty Images.