Діти загиблих українських захисників та захисниць отримають 500 примірників якісної дитячої літератури.

Як передає Укрінформ, про це повідомляє пресслужба Міністерства у справах ветеранів.


«У межах співпраці Міністерства у справах ветеранів України та національної книжкової платформи Yakaboo дітки загиблих українських захисників і захисниць отримали пакунки з українською дитячою літературою. У понеділок, 23 січня, у Мінветеранів відбулася перша передача таких пакунків під час зустрічі із родинами полеглих українських воїнів. Загалом 500 одиниць якісної дитячої літератури за сприяння Міністерства будуть передані малечі в усі регіони країни», - йдеться у повідомленні.




Також під час зустрічі члени родин загиблих обговорили актуальні питання з очільниками та фахівцями профільних директоратів Мінветеранів.

Як повідомлялося, Міністерство у справах ветеранів підписало меморандум про співпрацю із національною книжковою платформою Yakaboo, спрямовану на промоцію та підтримку літератури, що була створена захисниками і захисницями, а також на популяризацію читання.

Фото: Міністерство у справах ветеранів