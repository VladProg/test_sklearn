Японське космічне агентство JAXA і компанія Mitsubishi Electric розробили новий супутник спостереження за Землею Daichi-3.

Як передає Укрінформ, про це повідомляє NHK.
Розробники заявляють, що супутник може виявляти об’єкти розміром до 80 сантиметрів на поверхні Землі.
Вони очікують, що Daichi-3 стане одним із ключових інструментів для створення карт в рамках боротьби зі стихійними лихами.
Зазначається, що сам супутник має висоту 5 метрів, ширину 16,5 метрів і вагу близько 3 тонн. Роздільна здатність бортового датчика втричі вище, ніж у першого Daichi, який було знято з експлуатації в 2011 році.
Daichi-3 також здатний надсилати до 1,8 гігабайт даних на секунду, що вдвічі перевищує попередню швидкість.
JAXA планує запустити супутник на японській ракеті наступного покоління H3 до березня 2023 року.
Представник Mitsubishi Electric висловив сподівання, що супутник буде корисним для запобігання та пом’якшення наслідків стихійних катастроф.
Як повідомляв Укрінформ, Китай здійснив успішний запуск обсерваторії космічного базування для дослідження Сонця (ASO-S) з космодрому Цзюцюань на північному заході.
Фото: JAXA