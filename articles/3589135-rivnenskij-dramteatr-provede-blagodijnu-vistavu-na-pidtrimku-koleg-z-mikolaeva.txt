Рівненський драмтеатр проведе благодійну виставу на підтримку Миколаївського академічного художнього драматичного театру, майно якого постраждало під час обстрілів.

Як передає Укрінформ, про це повідомляє Рівненська ОВА.
«Рівненський драмтеатр проведе благодійну виставу. Актори зіграють комедію «Господиня заїзду» на підтримку Миколаївського академічного художнього драматичного театру», - йдеться у повідомленні.
Зазначається, що захід відбудеться в понеділок, 10 жовтня о 18 годині.
Усі кошти, зібрані під час благодійної вистави, рівненські актори віддадуть колегам з Миколаєва. Адже на сьогодні це єдиний театр в Україні, який працює недалеко від лінії фронту, інформують в ОВА.
Як підкреслюється, нещодавно від ударної хвилі було знищене деяке майно театру. Та незважаючи на це, миколаївські театрали далі продовжують працювати між обстрілами.
У Рівненській ОВА закликати усіх небайдужих підтримати захід та відвідати благодійну виставу.
Як повідомлялося, Миколаївський театр відкрив 100-ий сезон виставою в укритті.