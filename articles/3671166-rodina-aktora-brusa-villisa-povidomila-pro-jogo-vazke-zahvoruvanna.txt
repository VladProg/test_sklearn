Лікарі діагностували 67-річному голлівудському актору лобно-скроневу деменцію (ЛСД).

Про це повідомила його родина у четвер на вебресурсі асоціації осіб з ЛСД, передає Укрінформ.
Відтоді, як навесні 2022 року було оголошено про симптом розладу мовлення у Вілліса, його стан прогресував, і тільки зараз лікарі встановили точний діагноз.
«На жаль, проблеми з комунікацією – це лише один із симптомів хвороби, з якою стикається Брюс. Хоча це й боляче, але й легше – нарешті мати чіткий діагноз», – ідеться в повідомленні.
Зазначається, що ЛСД – це жорстока хвороба, яка вражає людей віком до 60 років і є найпоширенішою формою деменції.
«На сьогодні не існує жодних методів лікування цього недугу, і ми сподіваємося, що ця реальність може змінитися в найближчі роки», – зазначають члени родини актора.
Брюс Вілліс (повне ім'я Волтер Брюс Вілліс) найбільш відомий роллю Джона Макклейна у серії фільмів «Міцний горішок», та ролями у фільмах: «Останній бойскаут» (1991), «Смерть їй личить» (1992), «Кримінальне чтиво» (1994), «12 мавп» (1995), «П'ятий елемент» (1997), «Армагеддон» (1998), «Шосте чуття» (1999), «Невразливий» (2000), «Місто гріхів» (2005), «Щасливе число Слевіна» (2006), «РЕД» (2010), «Петля часу» (2012) та «Скло» (2019).