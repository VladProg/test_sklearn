Американська академія кінематографічних мистецтв і наук оголосила шортлист претендентів на премію "Оскар" у 10 категоріях.

Списки опубліковані на сайті кіноакадемії, передає Укрінформ.
Зокрема, у номінації "Міжнародний повнометражний фільм" до короткого списку увійшли 15 картин:

"Аргентина, 1985" (Аргентина);
"Корсаж" (Австрія);
"Близько" (Бельгія);
"Повернення до Сеула" (Камбоджа);
"Святий павук" (Данія);
"Святий Омер" (Франція);
"На Західному фронті без змін" (Німеччина);
"Останній кіносеанс" (Індія);
"Тиха дівчина" (Ірландія);
"Бардо, фальшива хроніка горстки істин" (Мексика);
"Синій кафтан" (Марокко);
"Країна радості" (Пакистан);
"EO" (Польща);
"Рішення піти" (Південна Корея);
"Каїрська змова" (Швеція).

Українська стрічка "Клондайк" режисера Марини Ер Горбач у нього не потрапила.
Водночас у категорії "Документальний повнометражний фільм" у шортлист увійшов "Будинок зі скалок" – дансько-українсько-шведська стрічка кінорежисера Сімона Леренга Вільмонта.
Також опубліковано короткі списки у таких номінаціях: "Документальний короткометражний фільм", "Грим та зачіски", "Музика (оригінальна партитура)", "Музика (оригінальна пісня)", "Анімаційний короткометражний фільм", "Ігровий короткометражний фільм", "Звук" та "Візуальні ефекти".
Номінанти на премію "Оскар" будуть оголошені 24 січня 2023 року. 95-та церемонія вручення нагороди відбудеться 12 березня 2023 року.