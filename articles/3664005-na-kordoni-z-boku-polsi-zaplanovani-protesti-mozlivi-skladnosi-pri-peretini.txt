Державна прикордонна служба України повідомляє про можливі складнощі при перетині кордону в деяких пуктах пропуску з Польщею через акції протесту з боку РП.

Про це йдеться у повідомленні ДПСУ, передає Укрінформ.
Як зазначається, за наданою представниками Прикордонної варти Республіки Польща інформацією, 2 та 3 лютого на під’їзних дорогах до пунктів пропуску «Корчова – Краківець», «Медика – Шегині» та 2 лютого 2023 року на під’їзній дорозі до пункту пропуску «Хребене – Рава-Руська» з боку Польщі заплановано проведення акцій протесту. Це може безпосередньо вплинути на ритмічність руху для транспортних засобів, які перетинатимуть державний кордон.
ДПСУ просить громадян, які планують перетинати кордон з Польщею, звернути увагу та врахувати цю інформацію під час подорожі.