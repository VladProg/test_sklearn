У Тель-Авіві (Ізраїль) розпочався міжнародний турнір із дзюдо серії Grand Slam.

Перший змагальний день не приніс нагород збірній України, передає Укрінформ.
Серед «синьо-жовтих» найближче до п'єдесталу була дворазова чемпіонка світу, призерка Олімпійських ігор Дар'я Білодід, яка дійшла до півфіналу у ваговій категорії до 57 кг.
У сутичці за вихід у фінал Білодід поступилася Крісті Дегучі з Канади, а у поєдинку за «бронзу» Дар'я програла бельгійці Міні Лібер, посівши у підсумку 5-е місце.
Артем Лесюк (до 60 кг) в 1/8 фіналу поступився майбутньому переможцю турніру Луці Мхеїдзе, який представляє Францію.
Турнір серії Grand Slam у Тель-Авіві триватиме до 18 лютого.
Фото: ukrainejudo.com.