Норвезький біатлоніст Йоганнес Бьо прокоментував можливе повернення росіян і білорусів до міжнародних змагань.

Як передає Укрінформ, з посиланням на видання VG.
«Я розумію, що розмови про їхнє можливе повернення постійно ведуться, але на цю мить ми надто далекі навіть від обговорення цієї можливості. Це моя відповідь. Якщо МОК влаштує голосування серед спортсменів, то, гадаю, більшість проголосує проти. МОК знову і знову показує, що постійно робить неправильний вибір. росія – фінансово сильна держава, тому прикро, що це дається взнаки», – сказав Бьо.
Як повідомлялося, у заяві МОК йдеться, що «переважна більшість» хоче, щоб росії та білорусі дозволили повернутися до міжнародних змагань.
Як повідомляв Укрінформ, Міжнародний олімпійський комітет розглядає варіант із допуском представників росії та білорусі до міжнародних змагань у нейтральному статусі за умови, що вони не були помічені в активній підтримці війни в Україні та дотримуються допінгового законодавства.
Фото: Getty Images