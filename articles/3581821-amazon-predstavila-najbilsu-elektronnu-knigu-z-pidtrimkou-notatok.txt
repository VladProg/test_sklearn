Американська Amazon презентувала Kindle Scribe, найбільшу електронну книгу компанії з підтримкою стилуса.

Як передає Укрінформ, про це повідомляє GSM Arena.
Сам пристрій має 25,9-сантиметровий сенсорний екран. Електронна книга містить стандартний стилус, який кріпиться магнітом до бокової частини пристрою, коли він не використовується.
Користувачі також можуть обрати додатковий стилус Premium, який має гумку на іншому кінці та кнопку швидкого доступу для перемикання між ручкою, маркером тощо.
Зазначається, що Kindle Scribe підтримує додавання рукописних нотаток до книг, які ви читаєте в пристрої.
Користувачі також зможуть надсилати PDF-файли на пристрій для підпису, а також вставляти наліпки в документи Microsoft Word.
Kindle Scribe буде доступний у варіантах 16/32/64 Гб за ціною від $339 зі стандартним стилусом.

Як повідомляв Укрінформ, українські підприємці можуть упродовж року продавати товари на Amazon без комісії.