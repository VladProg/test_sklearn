Прем’єр-міністр Албанії Еді Рама оголосив про запуск у космос двох супутників – Albania 1 і Albania 2 - у співпраці з американською компанією SpaceX.

Про це повідомляє Укрінформ із посиланням на Albanian Daily News.
«Ракета Falcon 9 … була запущена з мису Канаверал, штат Флорида, в рамках спільної місії SpaceX Transporter 6, яка також транспортує наші супутники Albania 1 і Albania 2 у космос", - написав Рама на своїй сторінці у Фейсбуці.

За словами міністра оборони країни Ніко Пелеші, запуск був здійснений в рамках контракту, що передбачає використання двох супутників протягом трьох років для спостереження за територією Албанії, розвитку технологічного потенціалу країни та ін.
Як повідомляв Укрінформ, південнокорейський орбітальний апарат Danuri надіслав чорно-білі фотографії поверхні Місяця та Землі.