Нідерланди продовжать підтримувати наш енергетичний сектор, зокрема до України уже їдуть 40 вантажівок з енергообладнанням.

Як передає кореспондент Укрінформу, про це повідомив прем’єр-міністр Нідерландів Марк Рютте під час поїздки з міністром енергетики України Германом Галущенком на одну з українських ТЕС.
«З Нідерландів до України уже їдуть трансформатори. Я вивчаю питання від Кабінету Міністрів щодо реконструкції цієї ТЕС. 40 вантажівок з обладнання уже прибули на заміну зруйнованому і ще 40 у дорозі. На щастя, під час обстрілів цієї ТЕС ніхто з людей не загинув, всі були в бомбосховищі, а обладнання Нідерланди допоможуть відновити», – сказав Рютте.
Зокрема, під час зустрічі Галущенко та енергетики розповіли прем’єр-міністру Нідерландів про поточну ситуацію в енергосистемі України та про пошкодження, що виникли внаслідок обстрілів.






Престур до Трипільської ТЕЦ / Фото: Руслан Канюка, Укрінформ












































































«Нідерланди багато вже роблять. Вони виділи кошти на відновлення енергосистеми України через Світовий і ЄБРР. Крім того, на сьогодні вони уже передали нам 300 тонн устаткування», – зазначив Галущенко.
Як повідомлялося, під час зустрічі Прем’єр-міністра України Дениса Шмигаля та прем’єр-міністра Нідерландів Марка Рютте очільники урядів скоординували допомогу для відновлення України, зокрема енергетичної інфраструктури. Також вони обговорили спільну роботу щодо повернення дітей, незаконно вивезених з України до рф. Марк Рютте запевнив, що Нідерланди готові сприяти в цьому процесі. Уряди обох країн посилюватимуть координацію на рівні міністерств.
З грудня 2022 року в Україну з Нідерландів надійшло 36 вантажів гуманітарної допомоги у вигляді енергетичного обладнання загальною вагою 286,7 тонни.