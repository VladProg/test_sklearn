Президент Володимир Зеленський увів до персонального складу Ставки верховного головнокомандувача голову Служби безпеки Василя Малюка та міністра внутрішніх справ Ігоря Клименка.


Відповідний указ №77/2023 опублікований на сайті глави держави, передає Укрінформ.
Згідно з документом, у складі Ставки затверджено очільників СБУ Василя Малюка та МВС Ігоря Клименка.
У той же час Президент припинив членство у складі Ставки загиблого в авіакатастрофі Дениса Монастирського.
Як повідомлялося, Верховна Рада 7 лютого призначила Ігоря Клименка міністром внутрішніх справ та підтримала подання Президента про призначення Василя Малюка головою СБУ.