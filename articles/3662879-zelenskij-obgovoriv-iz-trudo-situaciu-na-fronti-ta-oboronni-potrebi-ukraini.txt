Президент Володимир Зеленський обговорив із прем’єр-міністром Канади Джастіном Трюдо ситуацію на фронті, оборонні потреби України та питання реалізації української формули миру.

Про це глава Української держави повідомив у Твіттері, передає Укрінформ.
"Підтримую постійний контакт із Прем’єр-міністром Канади Джастіном Трюдо. Детально поінформував його про стан справ на фронті та оборонні потреби України в бронетехніці, артилерії, авіації. Узгодили спільні дипломатичні кроки, зокрема щодо реалізації Формули миру", – зазначив Зеленський.
Як повідомлялося, раніше міністр оборони Канади Аніта Ананд заявила, що держава передасть Україні чотири сучасні танки Leopard 2 зі своїх складів.