Британський бренд Rolls-Royce презентував повністю електричне дводверне купе Spectre, яке стало першим електрокаром для компанії.

Як передає Укрінформ, про це повідомляє Car and Buzz.
«Це початок сміливої нової глави для нашої марки, наших незвичайних клієнтів і індустрії розкоші. З цієї причини я вважаю, що Spectre є найдосконалішим продуктом, який коли-небудь виробляв Rolls-Royce», — сказав генеральний директор Торстен Мюллер-Отвос.

Потужність електрокара преміум-класу становить 577 кінських сил, а крутний момент дорівнює 664 Нм. Розгін із нуля до 96 км за годину складає 4,4 секунди. Ба більше, максимальна швидкість автомобіля не перевищуватиме 250 км за годину.

На одній зарядці Spectre зможе проїхати близько 418 км.

Доставки електричного купе слід очікувати у четвертому кварталі наступного року. Ціна починається від 413 000 доларів, але може значно збільшитися залежно від специфікації моделі електрокара.






Як повідомляв Укрінформ, американська компанія General Motors (GM) презентувала електричний люксовий автомобіль 2024 Cadillac Celestiq.
Фото: Rolls-Royce