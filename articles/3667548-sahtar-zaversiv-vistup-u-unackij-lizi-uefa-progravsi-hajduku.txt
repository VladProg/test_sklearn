Футболісти донецького «Шахтаря» (гравці до 19-ти років) не змогли пробитися до 1/8 фіналу Юнацької ліги УЄФА.

У стиковому поєдинку 1/16 фіналу «Шахтар» поступився хорватському «Хайдуку» - 0:1, передає Укрінформ.
Вирішальний м'яч на стадіоні «Полюд» у Спліті на 82-й хвилині зустрічі забив захисник господарів Лука Вушкович.
Як повідомляв Укрінформ, виступ у Юнацькій лізі УЄФА продовжує львівський «Рух», який сьогодні обіграв у серії післяматчевих пенальті італійський «Інтер».
Жеребкування 1/8 фіналу заплановано на 13 лютого.
Матчі цієї стадії пройдуть 28 лютого/1 березня. Чвертьфінали відбудуться 14/15 березня.
Півфінал (21 квітня) та фінал Юнацької ліги УЄФА (24 квітня) пройдуть на стадіоні «Коловре» у швейцарському Ньйоні.
Фото: Instagram.