У Львові розпочався III Благодійний Всеукраїнський фестиваль народної, класичної, сучасної та бальної хореографії, під час якого збирають кошти на підтримку ЗСУ.

Як передає Укрінформ, про це повідомляє Львівська ОВА.
«Сьогодні у Львівському національному академічному театрі опери та балету ім. С. Крушельницької стартував III Благодійний Всеукраїнський фестиваль народної, класичної, сучасної та бальної хореографії. Участь у заході беруть 130 хореографічних колективів (понад 2 тисячі учасників) з Львівщини, Закарпаття, Тернопільщини та Івано-Франківщини, які на сцені Львівської опери представляють свої танцювальні номери», - йдеться у повідомленні.






У Львові стартував всеукраїнський хореографічний фестиваль на підтримку ЗСУ / Фото: Львівська ОВА

























Зазначається, що перший благодійний фестиваль-конкурс відбувся 1-2 жовтня у Народному домі селі Сокільники. Під час його проведення зібрали 143 тис. грн, за які для ЗСУ придбали 2 тепловізори та пальне. Другий благодійний фестиваль-конкурс проходив 19 листопада у місті Моршин. У межах заходу вдалося зібрати 60 тис. грн. Нинішній фестиваль є заключним у цьому році.
З початком повномасштабної російсько-української війни Львівське обласне відділення Національної хореографічної спілки України ініціювало проєкт «Для тебе, воїне!», у межах якого запланували провести три хореографічні фестивалі, а донати учасників скерувати для ЗСУ.