Український інститут книги проводить опитування про роботу видавців в умовах повномасштабної війни.

Як передає Укрінформ, про це Міністерство культури та інформаційної політики України повідомляє у Телеграмі.
“Український інститут книги запустив опитування серед видавців. Для того, аби зафіксувати потреби та очікування від УІК кожного з видавців, просимо всіх зацікавлених заповнити форму, яку можна знайти за цим посиланням”, - ідеться в повідомленні.
Дедлайн заповнення - до 25 листопада включно.
Як повідомляв Укрінформ, у межах проєкту “Книжки без кордонів” для українських дітей, які через війну проживають за кордоном, зібрали понад 160 тисяч книжок.