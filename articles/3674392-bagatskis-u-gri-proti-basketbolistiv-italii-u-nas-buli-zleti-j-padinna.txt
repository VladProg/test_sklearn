Головний тренер збірної України з баскетболу Айнарс Багатскіс прокоментував поразку нашої команди у матчі відбору чемпіонату світу-2023 проти Італії (75:85).

Наставник зазначив, що протягом цієї гри у команди були злети й падіння, передає Укрінформ.
«Як я і казав перед матчем, найважливіше - це жага до боротьби протягом всіх 40 хвилин. Ми двічі грали проти Італії влітку і 16 хвилин в тих матчах демонстрували якісний баскетбол. Сьогодні ж у нас були злети й падіння. Коли ми грали якісно, не поспішали з рішеннями, у нас все виходило. Але ми втрачали сфокусованість у певних ситуаціях в атаці. Італійці швидко карали нас, перетворювали наші втрати м'яча на очки. Це ключовий момент. Іноді найважливіше просто не втрачати м’яч, іноді найкращий пас - це кидок, після якого треба повертатися в захист.
Я прожив в Україні сім років і відчуваю себе українцем. Але я не можу відчути те, що відчувають українські гравці у зв’язку із війною. Сьогодні італійські фани по-спражньому підтримували нас, і це було особливе відчуття. Але це було до гри, а під час матчу друзів немає. Тим не менш, велика подяка за підтримку України. Я насолоджуюся роботю з цими хлопцями. Щодо свого контракту я не хочу казати щось наперед. Під час моєї роботи у збірній України проходила зміна поколінь. Ми скажемо останнє слово в матчі проти Нідерландів у Ризі. Вже після цього можна буде говорити про ситуацію з контрактом», - заявив Багатскіс.
Як повідомлялося, після цієї поразки баскетболісти бірной України втратили шанси на вихід на ЧС-2023.
Фото: facebook.com/UkrBasket.