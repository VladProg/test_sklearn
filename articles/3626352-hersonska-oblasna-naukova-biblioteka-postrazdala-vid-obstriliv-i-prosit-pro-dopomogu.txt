Херсонська обласна універсальна наукова бібліотека, яка постраждала від ворожих обстрілів, просить допомогу для відновлення будівлі.

Як передає Укрінформ, про це Херсонська обласна універсальна наукова бібліотека ім. Олеся Гончара повідомила у Фейсбуці.
«Друзі! 8 місяців окупації бібліотека пережила, але 19-го листопада книгозбірня зазнала ворожого «удару», - йдеться у повідомленні.
Бібліотека просить підтримки для відновлення будівлі.
Як інформують працівники бібліотеки, пошкоджено близько тисячі квадратних метрів скла віконних блоків, лише зі сторони Дніпра пошкоджено 88 вікон.
Як повідомляв Укрінформ, у Херсон прибули ремонтні бригади з Дніпропетровської області, які допомагатимуть відновлювати об’єкти, зруйновані ворожими обстрілами.
Фото: Фейсбук КЗ "Херсонська обласної універсальна наукова бібліотека ім. Олеся Гончара"