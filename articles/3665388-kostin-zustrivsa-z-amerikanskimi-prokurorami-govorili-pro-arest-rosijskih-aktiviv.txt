Генеральний прокурор Андрій Костін вважає, що відбудова України має бути профінансована коштом держави-агресора.


Про це йшлося під час зустрічі з американськими колегами з KleptoCapture Міністерства юстиції Сполучених Штатів Америки, передає Укрінформ із посиланням на Телеграм-канал Офісу генерального прокурора.
Костін подякував колегам з KleptoCapture за пошук і арешт російських активів.

Як сказав Костін, «протягом 10 місяців група Task Force KleptoCapture працювала над пошуком та арештом нелегальних російських активів. Вдячний за це директору Ендрю Адамсу».
«Я твердо переконаний, що санкції працюють. А заморожування та арешт російських активів важливі, оскільки позбавляють агресора ресурсів для ведення війни», - заявив генпрокурор.

Як повідомляв Укрінформ, 30 січня Костін прибув у США з офіційним візитом.
Фото: Офіс Генпрокурора, Телеграм