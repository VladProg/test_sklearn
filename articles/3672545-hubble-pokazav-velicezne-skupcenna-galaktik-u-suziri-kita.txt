Космічний телескоп NASA/ESA Hubble сфотографував масштабне скупчення галактик, що знаходяться в сузір'ї Кита.

Про це повідомила обсерваторія, передає Укрінформ.
Зазначається, що зображення наповнене колекцією еліптичних і спіральних галактик, проте галактики, що оточують центральну частину цього скупчення, яке називається SPT-CL J0019-2026, здаються розтягнутими в яскраві дуги, наче спотворені гігантською лупою.
Це космічне викривлення називається гравітаційним лінзуванням, і воно виникає, коли масивний об’єкт, наприклад скупчення галактик, має достатньо потужне гравітаційне поле, щоб спотворювати та посилювати світло від фонових об’єктів.

Фото: ESA/Hubble & NASA, H. Ebeling
Гравітаційні лінзи збільшують світло від об’єктів, які зазвичай надто віддалені та слабкі для спостереження.
Саме ж галактичне скупчення під назвою SPT-CL J0019-2026 знаходиться на відстані 4,6 мільярдів світлових років від Землі.
Як повідомляв Укрінформ, космічний телескоп NASA/ESA Hubble сфотографував три зореутворюючі галактики, що знаходяться в сузір'ї Волопаса.