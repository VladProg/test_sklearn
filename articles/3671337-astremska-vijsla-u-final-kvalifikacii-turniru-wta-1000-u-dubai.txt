Українська тенісистка Даяна Ястремська упевнено провела у п'ятницю стартовий матч кваліфікації турнір WTA 1000 у Дубаї (ОАЕ) із призовим фондом $2,788,468.

Даяна (№99 WTA) у двох сетах перемогла досвідчену італійку Сару Еррані (106) - 6:1, 6:3, передає Укрінформ.
Тенісистки провели на корті 1 годину 11 хвилин.
У фіналу відбору Ястремська зустрінеться з переможницею протистояння Лорен Девіс (США, 49) - Анна Даниліна (Казахстан, 541).
В основній сітці змагань Dubai Duty Free Tennis представлені відповідно перша та друга «ракетки» України Ангеліна Калініна (33) і Марта Костюк (55).
«Основа» турніру у Дубаї пройде 19-25 лютого.
Фото: Getty Images.