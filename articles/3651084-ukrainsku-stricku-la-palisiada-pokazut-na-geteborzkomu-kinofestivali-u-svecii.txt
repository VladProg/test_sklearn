Фільм українського режисера Філіпа Сотниченка “Ля Палісіада” покажуть на 46-му Гетеборзькому кінофестивалі у Швеції.

Про це повідомляє пресслужба Держкіно у Фейсбуці, передає Укрінформ.
"Найбільший фестиваль Скандинавії покаже дебют Філіпа Сотниченка у конкурсній програмі імені Інгмара Бергмана. За словами самого Бергмана, який започаткував цей конкурс у 2007-му році, нагорода вручається режисеру-дебютанту, "чий фільм досліджує екзистенційну тему з експериментальним підходом до кінематографічних засобів"", - йдеться у повідомленні.

Події кінострічки розгортаються у 1996-му році, за кілька місяців до скасування смертної кари, що дісталася Україні в спадок від СРСР. До цього за кількістю смертних вироків Україна мала один із найвищих показників у світі.
Фільм створено кінокомпаніями «ВІАТЕЛ» та «Сучасне Українське Кіно». Розробку проєкту підтримав Український культурний фонд, фінансову підтримку виробництва було отримано від Держкіно, постпродакшн профінансував Гетерборзький кінофонд (Швеція).
Як повідомляв Укрінформ, фільм української режисерки Марини Ер Горбач «Клондайк» потрапив до програми офлайн показів «на біс» на Sundance Film Festival.