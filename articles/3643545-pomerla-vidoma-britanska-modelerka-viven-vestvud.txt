Британська дизайнерка і модельєрка Вів'єн Вествуд, засновниця стилю панк і New Wave у моді, померла у віці 81 року.

Про це повідомив модний дім Vivienne Westwood, передає Укрінформ із посиланням на AP.
«Вів’єн до останнього моменту робила те, що вона любила, займаючись дизайном, працюючи над своїм мистецтвом, пишучи свою книгу та змінюючи світ на краще”, - йдеться у заяві.
Причина смерті дизайнерки не розголошується.
Вествуд набула популярності у 1970 роках і була однією із творців панк-естетики. До того, як зайнятися модою, вона працювала вчителькою початкових класів. Разом зі своїм приятелем Малкольмом Маклареном вона відкрила магазин одягу Let It Rock у Лондоні. Потім бутік став називатися Sex, а наприкінці 1975-го Макларен став менеджером панк-гурту Sex Pistols, музиканти якого з'являлися перед камерами в одязі авторства Вествуд.


29th December 2022.

Vivienne Westwood died today, peacefully and surrounded by her family, in Clapham, South London.

The world needs people like Vivienne to make a change for the better. pic.twitter.com/YQwVixYUrV
— Vivienne Westwood (@FollowWestwood) December 29, 2022

Згодом Вествуд створила глобальний бренд, який випускає дорогий одяг. Її вважають одним із найвпливовіших модельєрів ХХ століття, зазначає ВВС.
Вів'єн Вествуд також була відома як громадянська активістка.
У 2006 році вона отримала від королеви Єлизавети II лицарський титул дами за внесок у розвиток моди.
Фото: @viviennewestwood