Ціни на нафту знижуються у вівторок, 14 лютого, після повідомлення Bloomberg про те, що США планують продати додаткові обсяги сировини зі стратегічного нафтового резерву (SPR).

Як передає Укрінформ, про це повідомляє enkorr.


Квітневі ф'ючерси на Brent подешевшали на лондонській біржі ICE Futures на $0,6 (0,69%), до $86,01 барель. У понеділок Brent здорожчала на $0,22 (0,3%), до $86,61 за барель.


Березневі ф'ючерси на WTI знизилися в ціні на Нью-Йоркській товарній біржі NYMEX на $0,87 (1,09%), до $79,27 за барель. За підсумками попередньої сесії контракт здорожчав на $0,42 (0,5%), до $80,14 за барель.


За даними агентства, Штати мають намір реалізувати на ринку ще 26 млн барелів нафти з SPR у період з квітня по червень.


У понеділок, 13 лютого, нафта подорожчала завдяки сигналам зростання ділової активності в Китаї після оголошеного рф скорочення видобутку - у березні країна має намір скоротити видобуток нафти на 500 тис. барелів на добу (б/д).


У центрі уваги трейдерів у вівторок – дані інфляції в США за січень, які дозволять інвесторам робити нові прогнози щодо подальшої політики Федеральної резервної системи і перспектив американської економіки, зазначає Market Watch.