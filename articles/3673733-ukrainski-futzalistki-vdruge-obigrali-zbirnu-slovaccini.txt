Жіноча збірна України з футзалу провела другий спаринг із командою Словаччини, готуючись до фінального турніру чемпіонату Європи.

Після успіху у першому контрольному поєдинку у місті Бардіїв (3:2) підопічні Олега Шайтанова у наступному спарингу здобули більш переконливу перемогу - 6:2, передає Укрінформ.
У березні жіноча збірна України з футзалу візьме участь у третьому в історії фінальному турнірі чемпіонаті Європи.
Склад жіночої збірної України з футзалу:
воротарі - Анастасія Терех («Інтернасьонал», Португалія), Вікторія Кислова («Торребланка», Іспанія), Наталія Митрофанська («Депортиво Кордоба», Іспанія);
польові гравці - Юлія Титова («Італкаве Реал Статте», Італія), Юлія Форсюк, Ксенія Гриценко (обидві - «Мостолес», Іспанія), Ірина Дубицька, Таїсія Бабенко (обидві - «Інтернасьонал», Португалія), Олександра Скибіна, Марія Васковець (обидві - «Ховентут», Іспанія), Анна Шульга («Торребланка», Іспанія), Сніжана Воловенко («Атлетико Навалкарнеро В», Іспанія), Поліна Дрозд, Віра Дятел (обидві - «Ільвес», Фінляндія).
Нагадаємо, фінальну частину Євро-2023 з футзалу серед жінок 17-19 березня прийматиме Угорщина. Матчі чотирьох команд проходитимуть на «Фенікс-Арені» в Дебрецені.
Окрмі збірної України у фінальному турнірі зіграють Іспанія, Португалія й Угорщина.
Як повідомляв Укрінформ, 24 січня в Дебрецені відбулося жеребкування, за підсумками якого суперницями «синьо-жовтих» у півфіналі стали угорки.
Фото: АФУ.