Третім амбасадором проєкту «Збережіть українську культуру» став блогер-мільйонник кіт Степан.

Як передає Укрінформ, про це повідомляє Міністерство культури та інформаційної політики.
«Харківський кіт Степан, який має в Instagram 1,3 млн підписників, став амбасадором проєкту від МКІП — «Збережіть українську культуру». Це вже третя зірка, яка долучилася до проєкту, спрямованого на відновлення зруйнованих росіянами українських пам’яток культури», - йдеться у повідомленні.
Як повідомляв Укрінформ, проєкт «Збережіть українську культуру», був презентований наприкінці серпня. Він спрямований на залучення благодійних коштів для відбудови пам'яток культурної спадщини в Україні.
Раніше повідомлялося, що український гурт Kalush Orchestra та український реп-виконавець Володимир Самолюк (Skofka) стали амбасадорами проєкту «Збережіть українську культуру».