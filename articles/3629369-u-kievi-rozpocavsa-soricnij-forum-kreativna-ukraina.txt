Щорічний форум "Креативна Україна" розпочав свою роботу в Києві, передає Укрінформ.

Як зазначив міністр культури та інформаційної політики Олександр Ткаченко, цього разу захід присвячений темі, яка стосується ролі креативних індустрій та культури України в сучасних реаліях.
"Будемо говорити про майбутні тенденції розвитку; пріоритетні напрямки підтримки; можливі інструменти для посилення спроможності; роль креативних індустрій у сприянні подоланню наслідків складної ситуації, яка відбувається в Україні", – зазначив урядовець.

Протягом 7-8 грудня в онлайн- та офлайн-форматах гостями та спікерами форуму стануть: голова Представництва ЄС в Україні Матті Маасікас, міністр культури та національної спадщини Республіки Польща Пйотр Глинський, міністр культури Французької Республік Ріма Абдул-Малак, міністр культури Литовської Республіки Сімонас Кайрис , директор Британської Ради в Україні Ніколас Томас.
Участь у роботі форуму також візьмуть Святослав Вакарчук, Сергій Жадан, Ірина Данилевьска, Катя Сільченко, Катя Тейлор, Девід Кодлінг, Анжрі Федорів та багато провідних експертів у галузях креативних індустрій.
Міжнародний форум "Креативна Україна" є найбільшою у Східній Європі платформою для обговорення напрямків державної політики у сфері культури та креативних індустрій. Щороку подія збирає кількадесят спікерів та спікерок з понад 10 країн світу.
Форум відбувається з 2017 року. Його засновником та головним організатором є Міністерство культури та інформаційної політики. До прямої трансляції можна долучитися за посиланням.