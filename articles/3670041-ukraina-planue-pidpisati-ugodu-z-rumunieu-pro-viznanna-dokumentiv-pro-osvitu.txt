Уряд схвалив розпорядження "Про підписання угоди між урядом України та урядом Румунії про взаємне визнання документів про освіту".

Про це в Телеграмі за підсумками засідання уряду 14 лютого повідомив представник Кабінету міністрів у Верховній Раді Тарас Мельничук, передає Укрінформ.
"Підписання угоди сприятиме взаєморозумінню щодо визнання документів про здобуту освіту за різними рівнями, виданих в Україні та Румунії, а також документів про періоди навчання в Україні та Румунії", – зазначив Мельничук.
Згідно із розпорядженням, повноваження щодо підписання угоди покладено на міністра освіти та науки Сергія Шкарлета.
Як повідомлялося, міністр освіти та науки України Сергій Шкарлетт розповів, що у деяких школах Німеччини почали викладати історію України, мову та літературу.