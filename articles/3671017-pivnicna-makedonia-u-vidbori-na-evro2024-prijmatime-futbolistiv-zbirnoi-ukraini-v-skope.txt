Визначилися місце й час початку матчу відбіркового турніру чемпіонату Європи з футболу між національними збірними Північної Македонії та України.

Як повідомляє офіційний сайт Української асоціації футболу (УАФ), поєдинок відбудеться 16 червня в Скоп’є на 33-тисячній Національній арені Тоше Проеського і розпочнеться о 21.45 за київським часом, передає Укрінформ.
Це буде другий матч «синьо-жовтих» у кваліфікації Євро-2024, де українці стартуватимуть 26 березня на «Вемблі» у Лондоні проти збірної Англії.
Нагадаємо, що за підсумками жеребкування відбору Євро-2024 українська національна команда потрапила до групи С, де зустрінеться з Італією, Англією, Північною Македонією та Мальтою.
На фото: Національна арена Тоше Проеського. (Getty Images).