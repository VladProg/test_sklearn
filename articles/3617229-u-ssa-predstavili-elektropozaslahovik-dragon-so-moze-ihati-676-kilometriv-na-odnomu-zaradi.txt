Каліфорнійська компанія Drako Motors презентувала електричний позашляховик Dragon потужністю 2000 кінських сил.

Як передає Укрінформ, про це повідомляє New Atlas.
Гіперкар може розігнатися з нуля до 96 км за годину за 1,9 секунди, а його максимальна швидкість перевищує 322 км за годину.
Зазначається, що на одній зарядці траспортний засіб, який розрахований на 5 осіб, може проїхати 676 кілометрів.




У салоні Dragon встановлені три сенсорні дисплеї 43,4 см з інформаційно-розважальною системою.
Вартість одного екземпляра машини становить 290 тисяч доларів.
У Drako розраховують почати поставляти автомобілі клієнтам у 2026 році. У майбутньому компанія планує збільшити виробництво до 5000 одиниць на рік.
Як повідомляв Укрінформ, японська компанія Subaru презентувала новий компактний кросовер Subaru REX.