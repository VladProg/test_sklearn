Кількість колаборантів у Національній поліції не перевищує одного відсотка.

Про це заявив в ефірі телемарафону "Єдині новини" в.о. міністра внутрішніх справ Ігор Клименко, передає Укрінформ.
“Колаборантів у Нацполіції не більше одного відсотка. Це люди, які порушили присягу і не вийшли з окупованих територій, або пішли на співпрацю з ворогом”, - сказав він.
Клименко додав, що в інших регіонах країни у Нацполіції “є люди, які заплямували себе корупцією”.
При цьому він запевнив, що відомство робить усе, щоб “таких людей не було в системі державного управління”.
Як пояснювали у МВС, колаборація є свідомою діяльністю людини, яка в будь-який спосіб співпрацює з окупантами.