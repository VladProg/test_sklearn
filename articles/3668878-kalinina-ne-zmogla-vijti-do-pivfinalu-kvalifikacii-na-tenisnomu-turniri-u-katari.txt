Першій «ракетці» України Ангеліні Калініній не вдалося пробитися до основної сітки турніру Жіночої тенісної асоціації (WTA) - Qatar TotalEnergies Open - у Досі (Катар) із призовим фондом $780,637 тис.

У першому колі кваліфікації Калініна (№31 рейтингу WTA) поступилася американці Лорен Девіс (№49) - 5:7, 6:7 (3:7), передає Укрінформ.
Наступним турніром для українки буде WTA 1000 у Дубаї (ОАЕ), який відбудеться 19-25 лютого.
Як повідомлялося, до півфіналу відбіркових змагань вийшла українка Даяна Ястремська (№102), обігравши американку Клер Лю (№56), а Катаріна Завацька (№289) у свою чергу зазнала поразки від Ребеккі Маріно з Канади (№74).
Турнір у Досі пройде з 13 по 18 лютого.
Фото: btu.org.ua.