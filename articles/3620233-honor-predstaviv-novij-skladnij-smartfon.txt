Китайська компанія Honor презентувала у середу, 23 листопада, новий складний смартфон Honor Magic Vs.

Як передає Укрінформ, про це повідомляє GSM Arena.
Пристрій має внутрішній 20-сантиметровий органічно світлодіодний дисплей з роздільною здатністю у 2272x1984 пікселів та частотою оновлення екрана в 90Гц.

При цьому, зовнішній органічно світлодіодний дисплей дорівнює 16,4 см. Він має роздільну здатність у 2560x1080 пікселів й чистоту оновлення екрана в 120Гц.

У середині смартфона встановлений процесор Snapdragon 8+ Gen 1 та батарея з потужністю в 5 000 мегаампер за годину.

Під час випробовувань в лабораторії компанії, пристрій показав, що може згинатися понад 400 000 раз, що становить більше десяти років використання зі 100 згинаннями на день.

Основна камера має 54 Мп, а селфікамера — 16 Мп.
Honor Magic Vs буде доступний в трьох кольорах — помаранчевому, блакитному та чорному, а також у чорному й золотому, але для пристроїв із найбільшою пам’яттю.
Версія пристрою з 8/256 ГБ коштуватиме 1 050 доларів США, версія 12/256 Гб – 1 120 доларів, а найпопулярніший варіант у 12/512 Гб – 1 260 доларів.
Як повідомляв Укрінформ, китайська компанія Realme презентувала два нові смартфони Realme 10 Pro та Realme 10 Pro+.