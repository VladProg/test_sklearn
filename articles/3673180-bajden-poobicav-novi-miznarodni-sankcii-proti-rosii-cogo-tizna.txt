Глава Білого дому Джо Байден заявив, що цього тижня США та союзники оголосять новий потужний пакет санкцій проти росії, щоби притягти її до відповідальності за злочини, які вони чинить в Україні.

Глава Білого дому Джо Байден заявив, що цього тижня США та союзники оголосять новий потужний пакет санкцій проти росії, щоби притягти її до відповідальності за злочини, які вони чинять в Україні.
Про це президент США заявив у вівторок, коли виступав із промовою в центрі Варшави, передає власний кореспондент Укрінформу.
«Ми продовжуємо підтримувати найпотужніший режим санкцій, який коли-небудь вводився проти будь-якої країни в історії. І ми оголосимо ще більше санкцій цього тижня разом із нашими партнерами», - заявив Байден.
Він підкреслив, що покарання наздожене всіх, хто несе відповідальність за розв’язану війну росії проти України. Крім того, за його словами, світ «домагатиметься справедливості за воєнні злочини та злочини проти людства, які продовжують чинити росіяни».
Як повідомляв Укрінформ, у ЄС заявили про плани в рамках нового пакету санкцій проти росії запровадити обмежувальні заходи проти осіб, причетних до викрадення українських дітей.
Фото: Руслан Стефанчук / Фейсбук