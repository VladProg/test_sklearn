Президент Володимир Зеленський дякує усім підприємцям в Україні, які зберігають робочі місця і платять податки, бо це вагомий внесок у здатність держави захищатися.

Як передає Укрінформ, про це він сказав у зверненні.
«Дякую всім підприємцям, усім роботодавцям Миколаєва, Одеси, інших наших громад, які попри все зберігають робочі місця та сплачують зарплати й податки. Це ваш конкретний і ваш вагомий внесок у здатність нашої держави захищатися», - сказав Президент.

Відео: ОП
Він додав, що спільне завдання Сил оборони й безпеки, усієї нашої держави, бізнесу та кожного й кожної, хто працює заради перемоги України, - вистояти.


Також Президент висловив вдячність всім, хто воює за Україну та всім, хто допомагає.

Фото: ОП