Долгополов зараз є оператором безпілотника у багатопрофільному підрозділі ГУР.

Колишня перша ракетка України Олександр Долгополов подякував українським тенісистам, які допомогли у закупівлі дронів для ЗСУ, передає Укрінформ.

«Друзі, дякую за допомогу нашому підрозділу, дрони вже почнуть працювати і робити бо бо окупантам. Слава Україні! Якщо когось не відзначив, вибачте», – написав Олександр.


Долгополов відзначив акаунти сестер Кіченок, Еліни Світоліної, Лесі Цуренко, Марти Костюк, Катерини Байндль, Катаріни Завацької, а також Сергія Стаховського та українського тренера Станіслава Хмарського.
Сам Долгополов зараз є оператором безпілотника у багатопрофільному підрозділі ГУР – військової розвідки України.

Як повідомляв Укрінформ, після початку повномасштабного вторгнення російської федерації в Україну Олександр Долгополов вступив до лав територіальної оборони. Також екс-тенісист активно займається гуманітарною допомогою.
Фото: instagram.com/alexdolgopolov