Премєр-міністр України Денис Шмигаль і Президент Європейської ради Шарль Мішель на зустрічі у Києві обговорили подальший рух України до ЄС, оборонну та фінансову підтримку.

Про це Шмигаль повідомив у Телеграмі, передає Укрінформ.
«Радий вітати в Києві Шарля Мішеля. З Президентом Європейської ради ми скоординували подальший рух нашої держави в Європейський Союз у контексті 24-го Саміту Україна‐ЄС. Також обговорили оборонну підтримку для посилення міцності ЗСУ й захисту неба. Дякуємо ЄС за фінансову підтримку: перші 3 млрд євро з пакету макрофінансової допомоги на 18 млрд євро надійшли цього тижня», - зазначив очільник уряду.

Джерело: телеграм-канал Премʼєр-міністра України Дениса Шмигаля

Він додав, що розраховує на подальші спільні зусилля щодо посилення тиску на росію. «Конфіскація російських активів, створення спеціального міжнародного трибуналу та посилення санкцій проти рф — наші пріоритетні кроки», - зауважив Шмигаль.

Як повідомлялося, Президент Європейської ради Шарль Мішель 19 січня прибув до Києва, де зустрівся з керівництвом держави.
Фото: Денис Шмигаль, Telegram