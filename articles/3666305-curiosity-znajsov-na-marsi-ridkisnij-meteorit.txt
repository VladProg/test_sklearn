Марсохід NASA Curiosity знайшов у кратері Гейл на Червоній планеті рідкісний металевий метеорит.

Про це повідомляє Укрінформ із посиланням на Science Alert.
Марсохід зробив шість знімків метеорита на 3724-й марсіанський день місії.
Як пише видання, метеорит діаметром 30 см складається переважно з нікелю та заліза. Він має назву «Cacao» (Какао).

Фото: NASA/JPL-Caltech/MSSS

Cacao візуально виділяється з навколишнього середовища Червоної планети. Метеорит має темно-сірий і металевий відтінки, він гладкий і округлий – очевидні ознаки того, що він пройшов крізь атмосферу.

Фото: NASA/JPL-Caltech/MSSS

Також на поверхні метеорита можна побачили ямки та борозни, які науковці називають регмагліптами. Вони утворилися, коли Cacao подорожував атмосферою.

Фото: NASA/JPL-Caltech/MSSS

Попри те, що атмосфера Марса набагато тонша за Земну, вона все одно створює достатньо тертя, щоб нагріти поверхню метеорита. Регмагліпти, ймовірно, створені вихорами гарячого газу, який розплавив камінь.
Curiosity - роботизований ровер, розмірами з автомобіль, який досліджує Марс та є частиною програми NASA Марсіанська наукова лабораторія. Він був запущений з мису Канаверал 26 листопада 2011 року.
Фото: Phys.org