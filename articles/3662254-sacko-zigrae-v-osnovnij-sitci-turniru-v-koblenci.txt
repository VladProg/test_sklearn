Українець у двох сетах обіграв росіянина Алібека Качмазова.

Український тенісист Віталій Сачко вийшов у основну сітку турніру серії ATP Challenger у німецькому Кобленці, передає Укрінформ.

У фіналі кваліфікації українець у двох сетах обіграв Алібека Качмазова, який виступає у нейтральному статусі. Після гри Сачко не став тиснути руку суперника.
Для Віталія турнір у Кобленці – другий цього року.

Раніше українець не зміг пробитися до основної сітки челленджера в португальському Оейраші.

Як повідомляв Укрінформ, в оновленому рейтингу ATP Сачко посідає 345-е місце. Найкращий серед українців – Олексій Крутих (176-та позиція). На перший рядок повернувся переможець Australian Open-2023 Новак Джокович.

Фото: btu.org.ua