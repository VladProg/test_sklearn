Компанії Meta, якій належать Instagram, відреагувала на звернення Міністерства цифрової трансформації України і розблокувала сторінку Асоціації захисників "Азовсталі".

Як передає Укрінформ, про це повідомив віцепрем'єр-міністр - міністр цифрової трансформації України Михайло Федоров у Телеграмі.

"Сторінка Асоціації захисників «Азовсталі» вже розблокована в Instagram. Дякуємо Meta за швидку реакцію та чекаємо відновлення інших сторінок, повʼязаних з "Азовом", - написав він.

Як повідомляв Укрінформ, Міністерство цифрової трансформації України 9 серпня звернулося до компанії Meta, якій належать Instagram, у зв’язку із блокуванням у цій соцмережі акаунта Асоціації захисників «Азовсталі».
Крім того, у Meta направили листи щодо сторінки голови асоціації та 5 інших сторінок, пов’язаних з діяльністю «Азова», які були заблоковані.