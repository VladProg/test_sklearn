Національна рада з питань телебачення та радіомовлення внесла до Переліку програм іноземних телерадіоорганізацій, що ретранслюються, естонський канал «ETNOTV».

Як передає Укрінформ, таке рішення Нацрада ухвалила під час засідання 22 грудня.
«Новий іноземний канал з’явився в Переліку програм іноземних телерадіоорганізацій, що ретранслюються. Після проведення моніторингу і перевірки Національна рада дозволила ретранслювати естонський канал «ETNOTV», - йдеться у повідомленні.
Як повідомлялося, раніше український медіарегулятор вніс ще 10 телеорганізацій до Переліку програм іноземних телерадіоорганізацій, що ретранслюються.
Фото: 24tv