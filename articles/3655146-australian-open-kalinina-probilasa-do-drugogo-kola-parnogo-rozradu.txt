Українсько-бельгійський дует Ангеліна Калініна - Алісон Ван Ейтванк подолав стартовий бар'єр на Відкритому чемпіонаті Австралії з тенісу у Мельбурні.

За вихід до другого кола парного розряду змагань Калініна та Ван Ейтванк взяли гору над японсько-словенським тандемом Ері Ходзумі - Тамара Зіданшек - 7:6 (7:4), 6:3, передає Укрінформ.
Путівку в третій раунд Australian Open Калініна та Ван Ейтванк розіграють із переможницями матчу між посіяними під 8-м номером Анною Данилиною (Казахстан) та Санією Мірзою (Індія) з угорсько-американською парою Далма Галфі - Бернарда Пера.
Нагадаємо, Ангеліна Калініна вийшла до третього кола одиночного розряду, де зустрінеться з 20-м номером «посіву» Барборою Крейчиковою з Чехії.
Відкритий чемпіонат Австралії триватиме до 29 січня.
Фото: Getty Images.