Українці тимчасово втратили землі, але назавжди здобули чітке розуміння цінності єдності.

Як передає Укрінформ, про це міністр культури та інформаційної політики Олександр Ткаченко заявив у Фейсбуці, вітаючи громадян України з Днем Соборності.

«Від Львівщини до Донеччини, від Луганщини до Криму. Одна. Єдина. Неподільна. Соборна Україна. І це моє бажання в мій день народження», - заявив Ткаченко.
Він підкреслив, що сьогодні соборність для України - це деокупація всіх територій України, захоплених ворогом. «Ми тимчасово втратили землі, але назавжди здобули чітке розуміння цінності нашої єдності», - зазначив міністр.
Як повідомлялося,День Соборності України щороку відзначається 22 січня в день проголошення Акту Злуки Української Народної Республіки й Західноукраїнської Народної Республіки, що відбулося в 1919 році.