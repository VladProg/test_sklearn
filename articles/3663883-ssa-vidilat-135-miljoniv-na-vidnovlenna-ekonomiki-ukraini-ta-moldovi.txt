Агентство США з міжнародного розвитку (USAID) виділить135 мільйонів доларів на відновлення економіки України та Молдови.

Про це йдеться у пресрелізі USAID, передає Укрінформ.
Ще 18 мільйонів доларів із єдиного траншу спрямують на «підтримку громадянського суспільства та незалежних ЗМІ у рф». Зазначається, що гроші будуть виділені із ліквідованого американсько-російського інвестиційного фонду (The US Russia Investment Fund, TUSRIF).
«Завдяки цим коштам партнерський фонд USAID зможе підтримати стійкий приватний сектор, який створить робочі місця та допоможе оживити сільське господарство та виробничий сектор у країнах. Ця підтримка також допоможе Україні та Молдові продовжувати модернізувати та розвивати свої економіки та йти європейським шляхом», - йдеться у заяві.
Як повідомляв Укрінформ, Фонд підтримки енергетики України уже зібрав 144,366 млн євро від європейських партнерів для закупівлі енергетичного обладнання.