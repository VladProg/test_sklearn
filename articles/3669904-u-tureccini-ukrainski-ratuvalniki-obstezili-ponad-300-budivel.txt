У Туреччині співробітники Державної служби з надзвичайних ситуацій за допомогою сучасного обладнання обстежили понад 300 пошкоджених землетрусом будівель у пошуках ознак життя.

Про це повідомляє Укрінформ з посиланням на інформагентство DHA.
“Беручи участь у пошуково-рятувальних роботах у Хатаї та Антакії, які постраждали від землетрусів, групи ДСНС шукали ознаки життя, досліджуючи понад 300 зруйнованих будівель, а також проводили рятувальні місії в регіоні”, - йдеться у повідомленні.
Зазначається, що рятувальники розібрали близько 100 завалів, звідки вилучили загиблих внаслідок землетрусів.






У Туреччині українські рятувальники обстежили понад 300 будівель Фото: ДСНС України




























Українські рятувальники використовують «Геофон» (приймач звукових хвиль - ред.) і телескопічні камери, які є сенсорними пристроями, у місцях, де людина не чує і не бачить. Також залучають пошуково-рятувальних собак.
Окрім того, групи ДСНС надавали медичну допомогу постраждалим від землетрусу.
Як повідомляв Укрінформ, для проведення рятувальних заходів від ДСНС України до Туреччини прибули 87 рятувальників, 16 одиниць спеціальної техніки, два літаки ДСНС та 10 спеціально навчених службових собак, які проводять пошук живих людей у завалах.