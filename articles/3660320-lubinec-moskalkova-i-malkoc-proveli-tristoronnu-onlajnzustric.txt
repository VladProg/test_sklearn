Український, російський і турецький омбудсмани – Дмитро Лубінець, тетяна москалькова і Шефер Малкоч – провели тристоронню онлайн-зустріч, на якій обговорили актуальні питання щодо їхніх попередніх домовленостей.

Про це Лубінець поінформував у Телеграмі, передає Укрінформ.
«Провели тристоронню онлайн-зустріч між омбудсманами трьох країн — України, Туреччини та рф. З Шефером Малкочем та тетяною москальковою обговорили актуальні питання щодо наших попередніх домовленостей. Адже ця зустріч є продовженням перемовин, які відбулися під час нещодавнього візиту в Анкару», - уточнив чиновник.
Як повідомлялося, омбудсмани України та росії раніше провели перемовини щодо звільнення військовополонених і цивільних.
Фото: Дмитро Лубінець, Telegram