У швейцарському Ленцерхайде триває чемпіонат Європи з біатлону.

Чоловіча спринтерська гонка на 10 км завершилася перемогою Ерленна Б'єнтегора з Норвегії, який подолав дистанцію з чистою стрільбою на двох вогневих рубежах, передає Укрінформ.
«Срібло» та «бронзу» виграли норвежець Вебйорн Соерум (2) та німець Філіпп Наврат (2).
Результати українських біатлоністів: 17. Богдан Цимбал (1 промах), 23. Денис Насико (1), 24. Тарас Лесюк (1), 27. Артем Прима (2), 33. Антон Дудченко (3), 37. Артем Тищенко (1).
Загалом на старт вийшов 131 учасник.
Як повідомлялося, в активі збірної України три нагороди: Анастасія Меркушина здобула «золото» у спринті, в індивідуальних гонках срібні медалі дісталися Юлії Джимі та Антону Дудченку.
Чемпіонат Європи завершиться 29 січня змішаною та одиночною змішаною естафетами.
На фото: Богдан Цимбал (biathlon.com.ua).