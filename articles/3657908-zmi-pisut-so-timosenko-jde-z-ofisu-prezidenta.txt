Президент Володимир Зеленський повідомив про «кадрові рішення» щодо управлінців різного рівня, тим часом українські ЗМІ пишуть, що заступник голови Офісу президента Кирило Тимошенко написав заяву про звільнення.

Про це передає Укрінформ із посиланням на вечірнє відеозвернення Глави держави, ЗМІ та телеграм депутата Верховної Ради Ярослава Железняка.
«Вже є також кадрові рішення — частина сьогодні, частина буде завтра — щодо управлінців різного рівня в міністерствах та інших структурах центральної влади, і в регіонах, і в правоохоронній системі», — заявив Зеленський.
Водночас «Українська правда» з посиланням на джерела в РНБО та Кабінеті міністрів повідомила, що заступник голови Офісу президента Кирило Тимошенко написав заяву про звільнення з посади.
За джерелами журналістів, замість Тимошенка на посаду планують призначити очільника Київської військової адміністрації Київської області Олексія Кулебу.
Крім того, у відставку можуть піти очільники військо-цивільних адміністрацій Сумської, Дніпропетровської, Запорізької та Херсонської областей.
Підтвердив цю інформацію і народний депутат Ярослав Железняк. Також він зазначив, що звільнили заступника Генерального прокурора Олексія Симоненка.
«Ближче до лютого будуть щонайменш 3 кадрових рішення по Кабміну», — повідомив Железняк.

Наразі офіційного коментаря самого Тимошенка щодо цієї інформації немає.