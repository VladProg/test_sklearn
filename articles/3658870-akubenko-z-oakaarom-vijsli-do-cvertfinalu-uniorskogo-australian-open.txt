Українець Володимир Якубенко та Олівер Оякяяр з Естонії пробилися до 1/4 фіналу юніорського турніру Відкритого чемпіонату Австралії з тенісу в Мельбурні.

У другому колі парної сітки змагань українсько-естонський дует завдав поразки польсько-австрійському тандему Томаш Беркєта - Йоел Швайцлер - 7:5, 6:7 (4:7), 10:2, передає Укрінформ.
Путівку до півфіналу юніорського Australian Open Якубенко та Оякяяр розіграють із посіяними під першим номером бельгійцем Александером Блоксом та Жоау Фонсекою з Бразилії.
Відкритий чемпіонат Австралії триватиме до 29 січня.
Фото: Profimedia.