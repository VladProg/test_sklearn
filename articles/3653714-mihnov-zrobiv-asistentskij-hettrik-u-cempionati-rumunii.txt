Українець у 19-ти матчах за «Стяуа» закинув 6 шайб і віддав 18 передач.

Капітан збірної України з хокею, 39-річний нападник Андрій Міхнов зробив три гольових передачі і допоміг бухарестському «Стяуа» здобути перемогу в черговому матчі чемпіонату Румунії, передає Укрінформ.

«Стяуа» перемогли на виїзді 5:3 CSM «Ґалац».
Цікаво, що два з трьох асистів Міхнов зробив на свого колишнього партнера за київським «Соколом» Антона Рубана, котрий у цій зустрічі зробив покер.
Андрій Міхнов у 19-ти матчах за «Стяуа» закинув 6 шайб і віддав 18 передач.
Бухарестський клуб набрав 46 очок і посідає в таблиці друге місце. Вище тільки «Проґим» з Ґеорґені – 50 очок.

Як повідомляв Укрінформ, найближчої ночі, 17 січня, о 03:00 за київським часом у Лейк-Плесіді студентська збірна України зіграє третій матч у рамках Всесвітньої зимової Універсіади проти збірної Швеції.

Фото: facebook.com/hcsokil