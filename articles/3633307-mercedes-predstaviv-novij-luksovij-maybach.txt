Німецька компанія Mercedes-Benz презентувала новий автомобіль класу люкс 2023 Mercedes-Maybach S680 Haute Voiture.

Як передає Укрінформ, про це повідомляє Car and Driver.
Загальна потужність шестилітрового двигуна V-12 із подвійним турбонаддувом становитиме 621 кінську силу.

З огляду на те, що під час тестування Mercedes-Maybach S580 з двигуном V-8 із потужністю в 496 к.с розігнався з нуля до 96 км за годину за 4,1 секунди, то новий люксовий автомобіль з більш потужним двигуном ймовірно може це зробити за менш ніж 4 секунди.

Всього буде виготовлено 150 екземплярів, автомобіль можна буде придбати на початку наступного року.

Зовнішня сторона транспортного засобу розфарбована у два кольори — темно-синій та рожево-золотий.
Зазначається, що компанія ще офіційно не оголосила стартову ціну 2023 Mercedes-Maybach S680 Haute Voiture, проте, на думку експертів, слід розраховувати на щонайменше 230 тисяч доларів США.
Як повідомляв Укрінформ, німецька компанія Mercedes-Benz презентувала новий люксовий гібридний седан 2023 Mercedes-AMG S63 E Performance.
Фото: www.caranddriver.com