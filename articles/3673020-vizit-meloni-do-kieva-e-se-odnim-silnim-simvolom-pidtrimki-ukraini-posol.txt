Посол України в Італії Ярослав Мельник вважає візит Премʼєр-міністерки Італії Джорджії Мелоні ще одним сильним символом підтримки України.

Про це він заявив ANSA, повідомляє Укрінформ.
Мельник зазначив, що Італія надає потужну підтримку на шляху до вступу України в Європейський Союз, наголосивши на лідерстві Риму в цьому.
Також посол зауважив, що Київ розраховує на підтримку Італією заявки на вступ до НАТО за прискореною процедурою.
«Україна цінує оперативну реакцію прем’єр-міністра Джорджії Мелоні, яка вкотре заявила про непохитну підтримку України італійським урядом після неприйнятних заяв Берлусконі», – сказав посол.
Як повідомлялося, Прем`єр-міністр Італії Джорджія Мелоні у вівторок, 21 лютого, прибула з першим візитом до України.