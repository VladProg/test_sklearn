роскосмос вирішив повернути на Землю без екіпажу пристикований до Міжнародної космічної станції корабель "Союз МС-22", на якому 15 грудня сталася аварія в системі терморегуляції.

Як передає Укрінформ, про це держкорпорація повідомила в Телеграм-каналі.
«Фахівці зробили висновок: «Союз МС-22» має спускатися на Землю без екіпажу. Запуск «Союзу МС-23» (відбудеться – ред.) 20 лютого 2023 року в безпілотному режимі», - йдеться у повідомленні.
Таким чином, космонавтів Сергія Прокоп'єва, Дмитра Петеліна та астронавта Франциско Рубіо, які зараз перебувають на МКС, роскосмос планує повернути на кораблі «Союз МС-23», запуск якого перенесли з 15 березня на 20 лютого. Раніше на цьому кораблі планувалося відправити на МКС космонавтів Олега Кононенка, Миколу Чуба та астронавта NASA Лорала О'Хара.


15 грудня 2022 року на кораблі "Союз МС-22" сталася розгерметизація зовнішнього контуру радіатора системи терморегулювання. Офіційна версія того, що сталося, яку надало російське відомство, — удар метеороїда.
"Союз МС-22" пристикувався до МКС у вересні 2022 року. Цей політ став першим у рамках угоди про перехресні польоти на МКС, укладеної між росією та США у 2022-му році.
Екіпаж «Союз МС-22» мав провести на станції пів року. Закінчення місії планувалося на 28 березня. За цей час екіпаж мав здійснити п'ять виходів у відкритий космос. 15 грудня один з них було скасовано з технічних причин.