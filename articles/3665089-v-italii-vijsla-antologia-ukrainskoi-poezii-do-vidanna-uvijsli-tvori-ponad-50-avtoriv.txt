В Італії вийшла друком двомовна антологія української поезії, яка містить твори понад 50 українських авторів.

Як передає Укрінформ, про це Міністерство культури та інформаційної політики повідомляє у Телеграмі.

“В італійському видавництві I Quaderni del Bardo Edizioni вийшла друком антологія української поезії “Сонячні кларнети” у перекладі французькою та італійською мовами”, - ідеться в повідомленні.
До антології увійшли твори увійшли твори понад 50 українських авторів, зокрема Тараса Шевченка, Івана Франка, Лесі Українки, Володимира Свідзінського, Павла Тичини, Максима Рильського, Дмитра Павличка.
Упорядником і автором французького перекладу є заступник голови Київської організації Національної спілки письменників України Дмитро Чистяк. Упорядники й автори італійського перекладу - поетеса Лаура Ґаравалья та вчена-романіст Аннаріта Тавані.
Як повідомляв Укрінформ, до Великої Британії надійшли понад 16 тисяч дитячих книжок українською мовою.