Країни Групи семи (G7) збільшили зобов'язання щодо фінансової підтримки України до 39 млрд доларів США.

Як передає Укрінформ, про це йдеться у спільній заяві глав Мінфінів та центробанків G7, яка опублікована на сайті Міністерства фінансів Японії.
«Ми, разом з міжнародним співтовариством, як і раніше, твердо налаштовані на вирішення проблеми нагальних потреб України у короткостроковому фінансуванні. На 2023-й рік, на основі потреб уряду України, ми збільшили наші зобов’язання щодо бюджетної та економічної підтримки до 39 мільярдів США », - йдеться у заяві.
Зазначається, що ці значні зобов’язання та їх швидкий розподіл надають Україні певності та дозволять владі продовжувати надавати основні послуги, проводити найважливіший ремонт пошкодженої інфраструктури та стабілізувати економіку країни.
«Це також підтримає Україну в її зусиллях захистити свою країну. Ця фінансова підтримка є на додаток до нашої життєво важливої військової підтримки, підготовки українських військових, гуманітарної підтримки та розвитку співробітництва», - йдеться у заяві.
Міністр фінансів України Сергій Марченко був присутній на зустрічі глав Мінфінів та центробанків країн G7, яка проходила в індійському Бенгалуру у четвер, 23 лютого.
Як повідомляв Укрінформ, країни G7 планують до кінця березня вирішити питання щодо підтримки України коштами Міжнародного валютного фонду.