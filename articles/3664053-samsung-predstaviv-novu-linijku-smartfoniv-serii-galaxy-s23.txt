Південнокорейська компанія Samsung презентувала три нові смартфони серії Galaxy S23.

Як передає Укрінформ, про це повідомляє CNBC.
Лінійка смартфонів Galaxy S23 включає три нові моделі: стандартну S23, трохи дорожчу S23+ і топову модель S23 Ultra.
S23 і S23+ починаються від $799 і $1000 відповідно. При цьому найдосконаліша модель S23 Ultra коштуватиме від 1 200 доларів США.
Ба більше, S23 Ultra містить величезний акумулятор із ємністю 5000 мегаампер за годину, а S23 Plus і S23 оснащені акумуляторами ємністю в 4700 мАг і 3900 мАг відповідно.

У компанії зауважили, що найдорожча з трьох моделей, Galaxy S23 Ultra, має 200-мегапіксельний датчик «адаптивного пікселя», який поєднує 16 пікселів в один більший піксель для отримання яскравіших і детальніших знімків в умовах слабкого освітлення.
Усі три смартфони доступні для попереднього замовлення вже зараз та з’являться на полицях 17 лютого.
Зазначається, що нова лінійка від Samsung повинна буде конкурувати з iPhone 14 від Apple, який вийшов у вересні минулого року.
Як повідомляв Укрінформ, обсяг світового ринку смартфонів у четвертому кварталі 2022 року впав на 17% порівняно з аналогічним періодом минулого року.
Фото: Samsung