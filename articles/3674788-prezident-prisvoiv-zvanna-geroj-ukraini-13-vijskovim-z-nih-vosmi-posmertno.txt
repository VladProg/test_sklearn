Президент Володимир Зеленський присвоїв звання Герой України 13 військовослужбовцям, з них восьми - посмертно.

Як передає Укрінформ, відповідні укази оприлюднені на сайті Глави держави.
Так, згідно з указом №94/2023 Зеленський постановив присвоїти звання Герой України молодшому сержанту Онопрієнку Віталію.
Відповідно до указу №95/2023 Президент постановив присвоїти звання Герой України підполковнику Артему Шаркову.
Згідно з указу №98/2023 Зеленський постановив присвоїти звання Герой України штаб-сержанту Дмитру Кушніру.
Відповідно до указу №99/2023 Зеленський постановив присвоїти звання Герой України полковнику Юрію Юрчику посмертно.
Указом №100/2023 Президент постановив присвоїти звання Герой України полковнику поліції Олегу Лакусті.
Указом №101/2023 присвоєно звання Герой України старшому сержанту служби цивільного захисту Андрію Кошовцю.
Указом №102/2023 присвоєно звання Герой України молодшому сержанту служби цивільного захисту Іллі Ахметгарєєву посмертно.
Указом №103/2023 присвоєно звання Герой України майору Роману Чехуну посмертно.
Указом №104/2023 присвоєно звання Герой України молодшому сержанту Сергію Міщенку посмертно.
Указом №105/2023 присвоєно звання Герой України підполковнику Валерію Ошкалу посмертно.
Указом №106/2023 присвоєно звання Герой України старшому сержанту Денису Ріхтеру посмертно.
Указом №107/2023 присвоєно звання Герой України майору Олегу Чорноморцю посмертно.
Указом №108/2023 присвоєно звання Герой України майору Георгію Стрелкову посмертно.
Як повідомляв Укрінформ, 21 лютого Президент Володимир Зеленський відзначив державними нагородами ще 205 військовослужбовців, з них 146 посмертно.