Parimatch підтримує блокування російського спорту в світі.

Народжений в Україні бренд Parimatch виступив із заявою, в якій наголосив на тому, щоб не допустити повернення атлетів країни-терориста на міжнародні змагання.
«росіяни, що знищують спорт в Україні, не мають права бути частиною олімпійської родини! Вони свідомо та цілеспрямовано порушують всі олімпійські принципи: руйнують, вбивають, знущаються, дискримінують. МОК готовий закрити очі на звірства росіян, вони готові прикрити їх білим прапором.
Але українці не готові! Нейтральності не існує! Так само, як більше не існує стадіону в Чернігові, трампліну в Миколаєві, водної арени в Харкові. Як не існує можливості для українських спортсменів безпечно тренуватися вдома. Нейтральності не існує! Коли десятки атлетів, які ще вчора прославляли Україну в світі, гинуть від ворожих куль та ракет, а українські вболівальники зі зброєю в руках захищають рідну землю, в той час як російські фанати хизуються символами війни на прапорах та закликають до вбивств. росія має бути ізольована від усього світу. Російський спорт має бути заблокований на всіх рівнях. Компроміс – це виправдання війни», - йдеться в заяві.
Як повідомлялося, Міжнародний олімпійський комітет оприлюднив заяву, в якій допустив можливість участі росіян і білорусів на Олімпіаді в Парижі під нейтральним прапором. На заяву вже відреагували Президент України Володимир Зеленський, міністр молоді та спорту Вадим Гутцайт, міністр закордонних справ Дмитро Кулеба та інші посадовці. На знак протесту Україна може бойкотувати паризькі Ігри.
Як повідомляв Укрінформ, 3 лютого о 15:00 у пресцентрі Українського національного інформаційного агентства «Укрінформ» відбудеться пресконференція на тему: «Олімпіада-2024: Позиція НОК України щодо участі в міжнародних змаганнях у випадку допуску до них російських і білоруських спортсменів».