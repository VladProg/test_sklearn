Компанія Rocket Lab здійснила запуск шведського дослідницького супутника MATS на орбіту.

Про це повідомляє Space.com, передає Укрінформ.
Як зазначається, 18-метрова ракета-носій Electron зі шведським супутником стартувала у п’ятницю ввечері з космодрому у Новій Зеландії. За годину супутник MATS був на запланованій орбіті.
Він буде досліджувати атмосферні хвилі у космосі.
Спочатку дослідницький супутник MATS мав бути запущений на російській ракеті, але Шведське космічне агентство та головний підрядник супутника OHB Sweden AB скасували угоду після російського повномасштабного вторгнення в Україну та перебронювали на Electron.

Як повідомляв Укрінформ, каліфорнійська компанія Rocket Lab здійснила запуск комунікаційного супутника Strix-1 на орбіту у понад пів тисячі кілометрів над Землею.