Паризький вуличний художник Крістіан Гемі відвідав Україну та створив чимало графіті.

Як передає Укрінформ, про це Міністерство культури та інформаційної політики повідомляє у Телеграмі.
«Паризький вуличний художник Крістіан Гемі, більше відомий як C215, нещодавно відвідав Україну, де створив чимало графіті в Бучі, Гостомелі та Києві на зруйнованих будівлях», - ідеться в повідомленні.

У Києві митець намалював графіті «Свобода, яка веде народ» у кольорах України на терасі Посольства Франції, роботу, присвячену Тарасу Шевченку, а також декілька графіті на фоні зруйнованих будівель.
Графіті-двійник стіни, яку можна побачити в 13-му окрузі Парижа, з’явився і у Львові.
Як повідомляв Укрінформ, британський художник Бенксі підтвердив, що намалював сім графіті в Україні, зокрема у Києві, а також Гостомелі, Ірпені й Бородянці на Київщині.
9 грудня 2022 року Ірпінська міська рада ухвалила рішення присвоїти Бенксі звання почесного громадянина Ірпеня.
Фото: МКІП