З'їзд суддів обиратиме членів Вищої ради правосуддя за квотами від судів різних юрисдикцій.

За відповідне рішення проголосувала більшість делегатів з'їзду, передає кореспондент Укрінформ.
Зокрема, від судів загальної юрисдикції судді обиратимуть чотирьох членів ВРП.
Від судів адміністративної юрисдикції обиратимуть двох членів ВРП. І від судів господарської юрисдикції - двох членів ВРП.
Як повідомлялося, сьогодні, 11 січня розпочався ХІХ позачерговий з'їзд суддів України, який має обрати вісьмох членів Вищої ради правосуддя.