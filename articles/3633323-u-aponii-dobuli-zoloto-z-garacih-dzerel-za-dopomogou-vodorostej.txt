Дослідники японського Агентства з науки та технології води та землі Японії (JAMSTEC) та великої машинобудівної компанії IHI заявили, що їм вдалося знайти спосіб виділення золота з води у гарячих джерелах.

Як передає Укрінформ, про це повідомляє NHK.
Розплавлене золото міститься у магмі на великій глибині під поверхнею Землі. Вважають, що цей дорогоцінний метал проникає в перегріту гідротермальну воду, повільно піднімається на поверхню і твердне, формуючи прожилки в скельних породах.

Дослідники вважають, що вода у гарячих джерелах може містити золото. Вони зазначили, що ціанобактерії, які називаються також синьо-зеленими водоростями, можна використовувати для виділення металу. На їхню думку, водорості абсорбують золото, відокремлюючи його від хлору та інших елементів.
Група обробила водорості, зробивши з них аркуші, які потім витримувала протягом семи місяців у гарячому джерелі в префектурі Акіта на півночі Японії.
За словами членів групи, з однієї тонни таких аркушів можна отримати до 30 грамів золота. На найбільших золотих копальнях світу, за повідомленнями, добувають від 3 до 5 г золота з однієї тонни руди. Група планує провести подальші експерименти з метою створення технології.
Як повідомляв Укрінформ, науковці з Університету науки та технологій ім. Короля Абдалли в Саудівській Аравії розробили технологію, що дозволяє передачу бездротового інтернету, що живиться від Сонця через спеціальне скло.