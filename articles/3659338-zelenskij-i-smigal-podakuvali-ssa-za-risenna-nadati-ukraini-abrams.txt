Президент Володимир Зеленський вважає рішення США про надання Україні танків Abrams важливим кроком до перемоги над російською агресією.

Про це він зазначив у Твіттері, повідомляє Укрінформ.
"Дякую Президентові США Джозефу Байдену за чергове сильне рішення – надати Україні танки Abrams. Вдячний американському народу за потужну лідерську підтримку! Це важливий крок до перемоги над російським агресором. Зараз вільний світ як ніколи об'єднаний заради спільної мети – звільнення України від загарбників. Рухаємося вперед!", - зазначив Зеленський.
У свою чергу Прем'єр-міністр Денис Шмигаль назвав рішення США щодо Abrams потужним результатом перемовин союзників і проявлм неймовірної підтримки.
"Дякуємо Президенту США Джо Байдену, голові Пентагону Ллойду Остіну та всім партнерам за консолідовану позицію. Разом до перемоги!", - підкреслив глава українського уряду.
Як повідомлялося, Президент США Джо Байден офіційного анонсував поставки 31 танка американського виробництва M1 Abrams, а також іншого обладнання в Україну.