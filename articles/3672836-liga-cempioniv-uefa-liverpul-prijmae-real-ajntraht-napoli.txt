У Лізі чемпіонів УЄФА у вівторок, 21 лютого, відбудуться чергові поєдинки 1/8 фіналу.

Англійський «Ліверпуль» о 22.00 зійдеться з чинним володарем титулу іспанським «Реалом», а футболісти німецького «Айнтрахта» у паралельному матчі у Франкфурті зіграють з італійським «Наполі», передає Укрінформ.
У середу, 22 лютого, італійський «Інтер» зустрінеться з португальським «Порту», а німецький РБ «Лейпциг» прийматиме англійський «Манчестер Сіті».
Як повідомлялося, минулого тижня італійський «Мілан» взяв гору над англійським «Тоттенгемом» (1:0), французький «Парі Сен-Жермен» поступився німецькій «Баварії» (0:1), бельгійський «Брюгге» зазнав поразки від португальської «Бенфіки» (0:2), а німецька «Боруссія» у Дортмунді обіграла англійський «Челсі» (1:0).
Поєдинки у відповідь 1/8 фіналу Ліги чемпіонів УЄФА відбудуться 7/8 та 14/15 березня.
Фото: Getty Images.