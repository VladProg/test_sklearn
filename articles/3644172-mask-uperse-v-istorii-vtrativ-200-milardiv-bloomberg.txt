Генеральний директор компанії Tesla Ілон Маск став першою людиною в історії, яка втратила 200 мільярдів доларів.

Про це повідомляє Bloomberg, передає Укрінформ.
Згідно з індексом мільярдерів Bloomberg, статки Маска зменшилися до 137 мільярдів доларів після падіння акцій Tesla за останні тижні.
Видання нагадує, що Маск у січні 2021 року став другою людиною в історії, особистий капітал становив понад 200 мільярдів доларів, а найвищого показника - 340 мільярдів доларів - його статки сягнули в листопаді 2021 року.
Відтоді Маск залишався найбагатшою людиною світу, поки цього місяця його не обігнав французький магнат Бернар Арно, який володіє компанією з продажу предметів розкоші LVMH.
Видання зауважує, що у жовтні 2021 року Tesla вперше перевищила ринкову капіталізацію в 1 трильйон доларів. Проте цьогоріч падіння акцій Tesla було дуже стрімким – на 65% упродовж року. До того ж, Маск продав частину акцій, щоб покрити купівлю Twitter, і тепер вони вже не є його найбільшим активом. Частка Маска в компанії Space Exploration Technologies Corp., яка належить йому, становить 44,8 мільярда доларів. Згідно з нещодавньою заявою, Маск зараз володіє 42,2% SpaceX.
Як повідомляв Укрінформ, генеральний директор Tesla Ілон Маск заявив, що впродовж наступних двох років не продаватиме акції компанії.
Фото: Yasin Ozturk/Anadolu Agency via Getty Images