Президент Володимир Зеленський нагородив прем’єр-міністра Данії Метте Фредеріксен орденом княгині Ольги I ступеня.

Церемонія вручення нагороди відбулася під час пресконференції в Одесі, повідомляє кореспондент Укрінформу.
«Для мене, безумовно, висока честь, реалізувати сьогодні ще одне важливе рішення, рішення відзначити пані Прем'єр-міністра державною нагородою - орденом княгині Ольги I ступеня», - зазначив Зеленський.

Відео: ОП
Президент підкреслив, що ця нагорода символізує те, що Україна завжди буде вдячна Данії й особисто Метте Фредеріксен та її команді за підтримку у нинішній боротьбі з російською агресією.
Як повідомлялося, у понеділок Україну з візитом відвідала Прем’єр-міністр Данії Метте Фредеріксен. Спільно з Президентом Володимиром Зеленським вона здійснила поїздки до Миколаєва та Одеси.