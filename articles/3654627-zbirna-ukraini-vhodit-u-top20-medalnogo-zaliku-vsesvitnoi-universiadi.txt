Студентська збірна України посідає 20-е місце у загальнокомандному заліку XXXI Всесвітньої зимової Універсіади, яка триває у Лейк-Плесиді (США).

Після семи днів змагань в активі «синьо-жовтих» 2 бронзові нагороди, передає Укрінформ.
Призерами стали біатлоністи Степан Кінаш та Юлія Городна в одиночній змішаній естафеті та дует представників лижного двоборства Дмитро Мазурчук - Віталій Гребенюк (трамплін + гонка).
Очолює медальний залік Японія - 22 нагороди (11 золотих, 8 срібних, 3 бронзові). Другою йде Франція - 9 (2, 3, 4), третьою - Німеччина - 8 (2, 2, 4).
Загалом у Лейк-Плесиді виступають спортсмени із 46-ти країн світу.
Всесвітня Універсіада триватиме до 22 січня.
На фото: Юлія Городна (Getty Images/Global Images Ukraine).