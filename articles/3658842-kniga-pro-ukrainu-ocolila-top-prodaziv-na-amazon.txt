Книжка «Ukraїner. Країна зсередини» очолила топ продажів на американському інтернет-сервісі Amazon.

Як передає Укрінформ, про це повідомляє пресслужба Держкомтелерадіо у Фейсбуці.
«Це переконливий візуальний портрет справжньої України, з любов’ю створений українцями за роки до нинішньої війни. Вона відображає справжнє розмаїття цієї величезної країни, другої за величиною в Європі, від мальовничих лісових сіл до великих міських житлових проєктів, приголомшливих гірських пейзажів і лиманів до промислових кар’єрів і середньовічних фортець. Вона знайомить з людьми України та їхніми історіями, включаючи традиційних колядників, виробників дикого меду, гончарів і залізничників, художників, вівчарів і майстрів віників», — зазначають на сайті Batsford.




Англомовна версія книжки «Ukraїner. Країна зсередини» (“INSIDE UKRAINE. A Portrait of a Country and its People”), що вийде 16 лютого у британському видавництві Batsford, очолила топ продажів на Amazon у категорії Hot New Releases in History of Ukraine.
«Ukraїner. Країна зсередини» — книжка за мотивами першого кола масштабної експедиції Україною, яка тривала з літа 2016-го до зими 2018-го року й охопила всі історичні регіони — від Слобожанщини до Поділля, від Волині до Таврії.
Ініціатор проєкту — Богдан Логвиненко.
Фото в тексті: Скріншот з сайту amazon.com