У матчі забили 8 голів.

«Шахтар» зіграв внічию зі словенським «Марибором» (4:4) у товариському матчі в рамках другого тренувального збору в Туреччині, передає Укрінформ.

На 15-й хвилині Зубков вивів «гірників» вперед, забивши гол ударом з-за меж штрафного майданчика. Перед перервою команди відзначилися тричі: у складі «Шахтаря» дубль зробив Дмитро Криськів, а «Марибор» відповів ефектним голом Івана Брніча.
На початку другої половини зустрічі словенська команда відігралася. Протягом трьох хвилин відзначилися Божич та Брніч.
На 71-й хвилині Артем Бондаренко повернув перевагу «Шахтарю». «Марибор» відігрався через шість хвилин зусиллями Божича.
Раніше в Туреччині команда Ігора Йовічевіча у спарингу поступилася «Аустрії» (1:2), зіграла внічию зі словенським «Копером» (2:2) та болгарським «Лудогорцем» (2:2).
Як повідомляв Укрінформ, наступний контрольний поєдинок «гірники» проведуть 8 лютого проти «Сараєво».

Фото: shakhtar.com