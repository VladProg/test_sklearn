На Київщині прикордонники виявили росіянина 1984 року народження, який перевищив термін перебування в Україні.

Про це повідомляє Державна прикордонна служба України, передає Укрінформ.
«У розмові чоловік розповів, що повертатися на росію не бажає. Під час перевірки його закордонного паспорта прикордонники виявили «народну творчість». У своєму російському паспорті громадянин намалював прапор України з написом «Україна понад усе» та написав славнозвісну фразу «путін х..ло». Графу «громадянство» чоловік взагалі закреслив», - повідомляють прикордонники.



Для подальшої перевірки особу передали співробітникам Нацполіції.