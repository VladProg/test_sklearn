Екстретя «ракетка» світу українка Еліна Світоліна розповіла про свою підготовку до повернення у великий теніс.


Форму Еліна сподівається набути до літа, передає Укрінформ.
«Я не торкалася тенісної ракетки протягом семи місяців. Можливо, все, що відбувалося наприкінці лютого, усі нерви, увесь цей тиск - це було занадто для мене. Турніри, на яких я грала, напевно, забирали дуже багато моральних сил. Упевнена, що не пошкодую, взявши цю паузу. Я спробую бути готовою до літа, але намагаюся не поспішати. Знаю, мені потрібно бути дуже сильною, щоби повернутися до туру, бо фізична форма - це основа тенісу. Всі ваші групи м'язів мають бути готові. Якщо не граєш понад сім місяців і не займаєшся тенісом після вагітності, твоє тіло на це реагує. Мені потрібно врахувати всі деталі, щоб вийти на максимум своїх можливостей, якщо хочу повернутися на вершину. Знаю, що тенісистки, які після народження дітей грали знову, багато працювали. Деякі з них виступали навіть краще. Це, безумовно, дає мені надію та мотивацію, що я можу зробити те саме», - сказала Світоліна.
Фото: Getty Images.