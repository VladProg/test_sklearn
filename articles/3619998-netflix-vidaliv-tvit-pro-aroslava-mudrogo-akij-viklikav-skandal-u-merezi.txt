Онлайн-кінотеатр Netflix видалив твіт, який рекламував телесеріал "Вікінги: Вальгалла", через те, що київський князь Ярослав Мудрий був названий у ньому "воїном-правителем північної росії".

Про це повідомляє Укрінформ.
"Князь Ярослав Мудрий, войовничий правитель Північної Росії, дядько Олафа та Гаральда", – з'явилося повідомлення в офіційному твіттер-акаунті серіалу.

У соцмережах твіт викликав скандал. Користувачі зазначали, що коли Ярослав Мудрий правив у Києві, держави "росія" ще не існувало.
На платформі change.org з'явилася петиція із заявою, що "така маніпуляція історією України, особливо зараз, є нераціональною, безвідповідальною та принизливою для всіх українців".