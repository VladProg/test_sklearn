У Центральній бібліотеці м. Целє у Словенії урочисто відкрили книжкову поличку з українською літературою.

Про це повідомляє пресслужба Міністерства культури та інформаційної політики, передає Укрінформ.
"Відтепер українські діти та їхні батьки зможуть безкоштовно відвідувати одну з найсучасніших бібліотек Словенії та мати можливість читати книжки рідною мовою", - йдеться в повідомленні.

Відомство підкреслює, що наразі між Україною та Словенією існують домовленості про подальше розширення співробітництва та збільшення обсягів україномовної літератури.
Повідомляється, що більшість видань для "Української книжкової полички" надані у межах благодійної акції "Українським дітям – українську книгу!", яку у березні 2022 року започаткував Держкомтелерадіо спільно з Офісом Президента Міністерством культури та інформаційної політики.
Фото: mkip.gov.ua