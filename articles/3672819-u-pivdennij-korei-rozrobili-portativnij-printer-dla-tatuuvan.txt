Південнокорейська компанія LG Household & Health Care розробила портативний пристрій для татуювань.

Як передає Укрінформ, про це повідомляє Yonhap.
Наступного тижня розробку буде представлено на Всесвітньому мобільному конгресі-2023 у Барселоні (Іспанія).
У компанії пояснили, що пристрій Imprintu використовує чорнило веганської косметики для друку зображень на шкірі або певних тканинах. Користувачі зможуть вибирати малюнки з бази наявних або завантажувати нові в мобільний додаток, підключений до пристрою. Зазначається, що зображення зберігається приблизно 24 години.

Пристрій Imprintu буде доступний у Південній Кореї, Сполучених Штатах та Європі вже до другого півріччя цього року.
Компанія уточнила, що розробила пристрій для молодих клієнтів, які хочуть виявити свою унікальну індивідуальність.
Як повідомляв Укрінформ, шведський меблевий гігант IKEA представив «розумний датчик» для відстеження забруднення повітря в приміщенні.
Фото: LG Household & Health Care