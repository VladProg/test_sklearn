Президент Володимир Зеленський разом з прем'єр-міністром Великої Британії Ріші Сунаком прибули у резиденцію глави британського уряду на Даунінг-стріт у Лондоні.


Наживо прибуття лідерів транслювало видання The Independent, передає Укрінформ.
Зеленський і Сунак перед входом у будівлю провели протокольне рукостискання, проте з представниками ЗМІ, які їх чекали на вулиці, не спілкувалися.

Після орієнтовно 30-хвилинного перебування на Даунінг-стріт українська делегація на чолі з Президентом залишила резиденцію.
Як повідомлялося, Президент Володимир Зеленський у середу прибув з візитом до Великої Британії. Біля трапу літака його зустрів Прем'єр-міністр Ріші Сунак.
Це перший візит Зеленського до Великої Британії та другий закордонний після повномасштабного вторгнення росії в Україну в лютому минулого року. У грудні 2022 року глава Української держави відвідав США.
Фото: Getty