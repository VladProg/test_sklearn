Представники 20 країн зібралися у Празі у четвер, 26 січня, на засіданні Основної групи зі створення спеціального трибуналу з розслідування злочину агресії проти України.

Про це повідомив у Твіттері міністр закордонних справ Дмитро Кулеба, передає Укрінформ.
«Сьогодні Україна зібрала у Празі представників 20 країн на засідання Основної групи зі створення спеціального трибуналу з розслідування злочину агресії проти України. Фокусуємося на шляхах досягнення справедливості», - написав Кулеба.
Він подякував міністру закордонних справ Чехії Яну Ліпавському за проведення цієї важливої події.
Як повідомлялося, генеральний прокурор Андрій Костін поінформував, що станом на 1 грудня минулого року вже 20 держав ініціювали розслідування та збір доказів воєнних злочинів рф проти України.