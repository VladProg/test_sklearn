Національне управління з аеронавтики і дослідження космічного простору США (NASA) заявило, що у понеділок, 26 вересня, планета Юпітер наблизиться до Землі на мінімальну за останні 59 років відстань.

Як передає Укрінформ, про це повідомляє Space.com.
За даними NASA, 26 вересня газовий гігант буде знаходитися приблизно на відстані 590 мільйонів кілометрів від планети Земля.
У найдальшій точці Юпітер перебуває на відстані близько 960 мільйонів кілометрів від Землі.
Востаннє, коли Юпітер наближався настільки близько до Землі, і востаннє, коли люди могли спостерігати його таким великим і яскравим у небі, було в жовтні 1963 року.
Зазначається, що в той час, як Землі потрібно приблизно 365 днів, щоб обернутися навколо Сонця, Юпітер має більш тривалий маршрут обертання навколо зірки, завершуючи його кожні 4 333 земних дні або 12 земних років.
Як повідомляв Укрінформ, космічний зонд Національного управління США з аеронавтики та дослідження космосу (NASA) Juno зробив світлину вихорів поблизу північного полюса Юпітера.
Фото: NASA, ESA, A. Simon (Goddard Space Flight Center), and M.H. Wong (University of California, Berkeley