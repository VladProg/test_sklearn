Онлайн-трансляція першого стикового поєдинку плей-офф Ліги Європи УЄФА між футболістами донецького «Шахтаря» та французького «Ренна».


«Шахтар» - «Ренн»
2:1
Основні статистичні показники матчу («Шахтар» - «Ренн»): володіння м'ячем (49:51), удари (14:18), удари в площину (3:6), кутові (2:9), жовті картки (3:3).
Матч завершено!!!
90+2. Трюффер увімкнув вінгера і зайшов в штрафний Трубіна. Потім упав, але арбітр невблаганний. Лише кутовий.
90. Арбтір додав 4 хвилини до основного часу матчу.
89. Зубков опинився на фланзі, протягнув м'яч і правою ногою викотив уздовж воріт суперника. На жаль, Сікан не зміг правильно зорієнтуватися в епізоді.
87. Фінальна облога воріт «Шахтаря» не за горами. «Ренн» всіма силами намагається йти в атаку.
86. Трубін, маестро! Анатолій вводив м'яч від воріт і віддав точний пас ближче до центру поля низом.
85. Розпочинаються чемпіонські хвилини, панове! Є шанс вибігти в контрвипад, але головне - не пропустити.
84. За надмірну емоційність по жовтій картці отримали Зубков і Омарі.
83. Петряк ледь не наварив каші! Футболіст не зміг прийняти м'яч і дозволив «Ренну» вибігти у контратаку. Михайличенку ціною жовтої картки довелося зупинити суперника.
82. Сікан отримав свій шанс на гол, обіграв воротаря, але не зміг забити з гострого кута.
81. Петряк виглядає налякано. Спочатку вінгер ледь не випустив м'яч за поле, а потім віддав сумнівний пас на партнера по команді.
80. Сікана опустили на газон, але арбітр не зафіксував фол.
79. Буріжо завдав удару в ближній кут воріт, але Конопля відчайдушно вибив його головою. Гарна самовіддача, Юхиме!
77. Салах на замасі прибрав Коноплю, тому українцю довелося фолити. Черговий небезпечний штрафний для «Ренна» ліворуч від воріт Трубіна.
76. Петряк перспективно відкрився під пас, але захисники «Ренна» перервали перспективний пас.
75. Відповідь від Йовичевича: Петряк змінив на полі Криськіва, а Сікан вийшов замість Траоре.
74. «Шахтар» організував цікаву атаку. М'яч отримав Зубков і запустив у забіг Коноплю. Юхим не зміг якісно прострілити, але спроба заслуговує на компліменти.
73. Бондар якісно підкотився під м'яч і перервав перспективний вихід на ворота Трубіна!
72. Зубков дивує своєю працездатністю. Саша встигає і в нападі, і в захисті. Якісний актив в обоймі Йовичевича.
71. Криськів отримав м'яч ліворуч, відпасував за Зубкова, але зворотнього пасу чомусь не отримав. Атака «гірників» захлиснулася.
70. «Шахтар» поступово вирівнює гру, але французи виглядають більш свіжими.
69. Подвійна заміна у «Ренна»: Маєр змінив Гуірі, Салах - Доку.
68. Після спірних епізодів «Ренн» постійно залишає м'яч у себе. «Гірники» грають без «круглого».
67. Зубков і Конопля, здається, знайшли один одного! Вони постійно комбінують на фланзі і на це приємно дивитися. Варто додати в результативності.
66. Зубков якісно зорієнтувався біля чужих воріт і неприємно пробив правою ногою. Зовсім трошки не влучив у дальній кут воріт.
65. Затяжна атака «гірників» не завершилася голом. Удар Криськіва заблокували.
64. Гуірі здійснив рейд лівим флангом і відпасував на Спенса. Той завдав удару, але над влучністю футболісту варто попрацювати. Але не в цьому матчі...
62. Судаков навісив з кутового прямо на голову Степаненка, але Тарас пробив трохи вище воріт. Хороший шанс для «гірників».
61. Калімуендо самотужки змістився на ударну позицію і пробив прямо до рук Трубіна. Черговий момент для французів.
60. «Ренн» на куражі продовжує штурмувати ворота Трубіна. Захисникам потрібно діяти із максимальною концентрацією.
59. Уважніше! Траоре відірвався від захисників «Ренна», але перебував в офсайді.
58. Гооооол! Екамбі опинився один на дальній стійці після розгонистого пасу Боку і переправив м'яч у ворота! 2:1!
57. Форвард французів пробив вбік воріт українців, але цей удар виявився занадто простим для Трубіна.
56. Спокійніше, чоловіче! Угочукуа отримав жовту картку за надмірну агресію півзахисника.
55. Захисник «Ренна» Белосян намагався вразити ворота Трубіна, але вдарив далеко на трибуни.
54. «Ренн» відчутно підтиснув українців, але поки без очевидних моментів.
53. Буріжо отримав м'яч на куті штрафного майданчику і другим дотиком завдав щільного удару по воротах. Трубін кулаками вибив м'яч в поле.
52. Боку знову опинився на оперативному просторі і заробив черговий кутовий для «Ренна». Подача вийшла невдалою.
51. Михайличенко перехопив проникаючий пас на фланзі. «Шахтар» намагався організувати атаку через центр.
48. Правий захисник французів Спенс небепечно прострілював в штрафний майданчик, але Матвієнко перехопив пас.
47. Зубков відірвався на правому фланзі від суперників, змістився ближче до центру і завдав обвідного удару в дальній кут воріт. На жаль, удар вийшов максимально невлучним.
46. Пішла вода гаряча! Траоре майстерно відіграв п'ятою на Михайличенка! Богдан протягнув м'яч і відпасував на Зубкова. Олександр пробив в один дотик, але у ворота не влучив. Після атаки арбітр зафіксував офсайд. Вогняний початок від «гірників».
Другий тайм розпочався!!!
Основні статистичні показники першого тайму(«Шахтар» - «Ренн»): володіння м'ячем(47:53), удари(7:8), удари в площину воріт (4:2), кутові (0:4), жовті картки (1:1).
Перерва!!!
43. Гооооооооооол!!! Бондаренко не без проблем переграв Манданду!!! Удар пройшовся в лівий кут воріт прямо під рукою французького голкіпера! 2:0.
42. Пенальті для «Шахтаря»!!! Криськів прострілив в центр штрафного удару. Конопля опинився перший на м'ячі і отримав по ногах.
41. Бондаренко самовпевнено прокинув м'яч поміж ніг Буріжо і той одразу сфолив. Жовта картка для півзахисника «Ренна».
40. Судаков обережно притримав швидкісного Доку за руку на фланзі. Тактичний фол від півзахисника «Шахтаря».
39. Степаненко засвітив жовте світло! Тарас здійснив жорсткий підкат ззаду в центрі поля і отримав жовту картку.
38. Зубков занадто повірив у свої сили і намагався закинути за комірець Манданді. Для статистики згодиться.
37. Степаненко згадав молодість і потужно пробив в один дотик на підступах до штрафного французів. Тарасе, наступного разу вдасться краще.
36. Бразильскі танці у Варшаві! Зубков і Конопля ефектно розіграли комбінацію на фланзі, але організувати атаку не вдалося.
35. Гуірі небезпечно навісив у штрафний майданчик Трубіна, але адресатів пас не знайшлося.
34. Зубков намагався відібрати м'яч у Гуірі, але зробив це не за правилами. Черговий перспективний штрафний для «Рена».
32. Так грати протизаконно, Артеме! Бондаренко в простій ситуації віддав м'яч Калімуендо, але форвард французів не зміг переграти Трубіна. Браво, голкіпере!
31. Ще один кутовий для «Ренна». Після низки подач Трубін забрав м'яч до рук!
29. Знову «гірники» організували атаку, але Конопля загубив м'яч поміж двома захисниками.
28. «Ренн» одразу організував свій момент. Після комбінації на лівому фланзі м'яч опинився у Гуірі, але той завдав занадто слабкий удар. Матвієнко заблокував спробу удару.
27. Траореее! Черговий контрвипад від «гірників»! Судаков протягнув м'яч до воріт Манданда і відпасував на Криськіва. Дмитро викотив під удар Траоре, але останній пробив занадто високо.
26. Після подачі м'яч опинився у Трюффера, який злету завдав удару. Зовсім невлучно.
25. Бондаренко відійшов назад і відібрав м'яч у Боку. Кутовий для французів.
23. «Ренн» намагається перехопити ініціативу. Французи контролюють м'яч і стабільно йдуть вбік воріт Трубіна. Степаненко і компанія перекушують всі потуги суперників.
22. Форвард «Ренна» отримав шанс у штрафному майданчику Луніна і завдав удар головою повз ворота.
21. Доку самотужки прорвався правим флангом і перспективно прострілив уздовж воріт Трубіна. Через декілька секунд вінгер повторив спробу. На щастя. Конопля грудьми ефектно вибив м'яч на кутовий.
20. Зубков постійно відтягується в центральну зону, щоб допомогти партнерам з організацією атаки. Сашко не вперше діє подібним чином. Проглядаються тактичні заготовки Йовичевича.
18. «Ренн» отримав шанс на небезпечний штрафний біля кута штрафного. Після навісу Трубін невпевнено вибив м'яч кулаками, але той влучив в руку капітану французів. Неспокійно біля наших воріт.
17. «Ренн» подав з кутового, але захисники «Шахтаря» спокійно нівелювали загрозу. Після кожного перехоплення українці намагаються вийти в контратаку через фланги.
16. Бондаренко на класі притримав м'яч і заробив на собі тактичний фол в центрі поля. Французи відверто занервували.
15. Трубін діє якісно не тільки на стрічці воріт. Толя допомагає захисникам з розіграшем м'яча і робить це спокійно.
14. Боку завдав удару аби було. М'яч пішов в район другого сектору стадіону Війська Польського!
13. Траоре отримав м'яч біля штрафного суперника, але не зміг зберегти ігрове знаряддя після поштовху в спину. Арбітр не зафіксував фолу.
11. Як сказав би Віктор Вацко, а я ж казав! Дмитро Криськів вийшов на позицію Мудрика і відкрив рахунок. Так тримати!
10. Гооооооооол!!! Зубков фантастичною діагоналлю знайшов Михайличенка. Богдан зупинив м'яч, прокинув його і завдав щільного удару в ближній кут воріт. Манданда врятував, але першим на добиванні виявився Криськів! Дмитро спокійно переправив м'яч в сітку воріт! Браво! 1:0!
9. Ігорю Йовичевичу варто б заспокоїтися... Коуч щось розповідає додатковому арбітру за полем.
8. Екамбі намагався закинути м'яч в штрафний Трубіна, але вийшло погано. Від воріт для «гірників».
7. Команди демонструють інтенсивний футбол, але небезпечних моментів поки не створюють.
6. Гравці «Шахтаря», зокрема Судаков і Бондаренко, намагаються грати в один дотик. З цим компонентом проблем немає.
5. Атакувальна ланка «Шахтаря» відверто пресингує французьких захисників. Суперник стабільно втрачає м'яч під тиском.
4. Доку отримав пас на фланзі і одразу відправив м'яч в штрафний українців. Після колотнечі арбітр зафіксував офсайд.
3. «Гірники» розпочали матч першим номером. Футболісти контролюють м'яч і намагаються організовувати позиційні атаки. Траоре намагається опускатися до центру поля, щоб створити більшість в центрі поля.
2. Першийй напів момент біля воріт «Ренна». Михайличенко запустив по фланзі Траоре. Той прострілював в штрафний майданчик, але Зубков не зміг замкнути пас. Потім з'ясувалося, що форвард «гірників» перебував у положенні поза грою. Хороший початок.
1. На перших секундах «гірники» володіють м'ячем. Захисники «гірників» перепасовуються між собою. «Ренн» починає з високого пресингу, але українці поки не просідають.
Матч розпочався!!!
19:44. «Шахтар» зробив командне фото перед першим офіційним матчем нового, переможного для України року! Покажемо вам його пізніше!
19:42. Команди виходять на футбольне поле! Лунає гімн Ліги Європи! Нехай щастить, хлопці!
19:40. Максимальна концентрація! 5 хвилин до матчу!
19:35. Наші хлопці вийшли на передматчеву розминку перед поєдинком! Тримаймо кулачки за українських футболістів!


Цілковита концентрація 👊 Ми – готові!#ШахтарРенн | #Shakhtar #UEL pic.twitter.com/BtDHzKlMCC
— ⚒FC SHAKHTAR DONETSK (@FCShakhtar) February 16, 2023

19:25. Стадіон Війська Польського готується до матчу «Шахтар» - «Ренн».


🔜 @EuropaLeague 🧡#Shakhtar #UEL pic.twitter.com/HJbOa1A0FQ
— ⚒FC SHAKHTAR DONETSK (@FCShakhtar) February 16, 2023

19:05. До матчу залишилося 40 хвилин!
18:55. Максимальна увага! Українські футболісти приїхали на варшавський стадіон! До матчу залишилося менше години!


⏳ Гра наближається!

Команда прибула на стадіон у Варшаві.#ШахтарРенн | #Shakhtar #UEL pic.twitter.com/JDsUsiWq3z
— ⚒FC SHAKHTAR DONETSK (@FCShakhtar) February 16, 2023

18:45. Стартовий склад французького «Ренна»: Манданда - Спенс, Омарі, Белосян, Трюффер - Доку, Буріжо, Угочукву, Токо Екамбі - Гуірі, Калімуендо.
18:42. Стало відомо, хто гратиме у стартовій одинадцятці «гірників»: Трубін - Конопля, Бондар, Матвієнко, Михайличенко - Степаненко, Бондаренко, Судаков - Зубков, Криськів, Траоре.


🧡 Склад «Шахтаря» на перший матч із «Ренном» у @EuropaLeague.

⚒ #Shakhtar ⏰ 19:45 📺 MEGOGO#ШахтарРенн | #UEL pic.twitter.com/4gLQMH1CGy
— ⚒FC SHAKHTAR DONETSK (@FCShakhtar) February 16, 2023

18:40. До вашої уваги роздягальня «Шахтаря»! Гірники гратимуть у класичних помаранчево-чорних кольорах.


⚒ Наша роздягальня – в очікуванні приїзду команди 🧡🖤#ШахтарРенн | #Shakhtar #UEL pic.twitter.com/yaKsPjsNfP
— ⚒FC SHAKHTAR DONETSK (@FCShakhtar) February 16, 2023

18:15. Французький «Ренн» гратиме проти «Шахтаря» у білому комплекті форми.


📸 pic.twitter.com/49UoFa4iGf
— Stade Rennais F.C. (@staderennais) February 16, 2023

18:10. До вашої уваги стадіон Війська Польського у Варшаві! Саме ця арена буде номінально домашньої для «Шахтаря». Вкотре дякуємо нашим сусідам за підтримку!


✨ Ліга Європи – у Варшаві 🧡

👌 На стадіоні все готово до матчу #ШахтарРенн.#Shakhtar | #UEL pic.twitter.com/8VqIGf9zrr
— ⚒FC SHAKHTAR DONETSK (@FCShakhtar) February 16, 2023

18:05. Наша редакція підготувала прев'ю до матчу, в якому розповіла, ким «Шахтар» замінить Мудрика і з якими труднощами зіштовхнуться представники української команди.
18:00. Добрий вечір, дорогі читачі! Сьогодні ми разом з вами спостерігатимемо за першим поєдинком «Шахтаря» у весняній частині Ліги Європи. Підопічні Ігоря Йовичевича протистоятимуть французькому «Ренну».
16 лютого 2023 року. Варшава (Польща), стадіон «Війска Польського». Початок о 19.45. Температура +3С.
Стартові склади:
«Шахтар» - Трубін, Конопля, Бондар, Матвієнко, Михайличенко, Степаненко, Бондаренко, Судаков, Зубков, Криськів, Траоре.
Ігор Йовичевич (Хорватія).
«Ренн» - Манданда, Спенс, Омарі, Белосян, Трюффер, Доку, Буріжо, Угочукву, Токо Екамбі, Гуірі, Калімуендо.
Головний тренер - Брюно Женезіо (Франція).
Арбітр - Ірфан Пельто (Боснія та Герцеговина).
В інших матчах зіграють: «Барселона» (Іспанія) - «Манчестер Юнайтед» (Англія), «Зальцбург» (Австрія) - «Рома» (Італія), «Аякс» (Нідерланди) - «Уніон» (Німеччина), «Ювентус» (Італія) - «Нант» (Франція), «Спортинг» (Португалія) - «Мідтьюлланн» (Данія), «Баєр» (Німеччина) - «Монако» (Франція), «Севілья» (Іспанія) - ПСВ «Ейндховен» (Нідерланди).
Переможці протистоянь за сумою двох матчів вийдуть до 1/8 фіналу Ліги Європи УЄФА.
До цієї стадії розіграшу напряму кваліфікувалися переможці груп «Арсенал» (Англія), «Реал Бетіс» (Іспанія), «Реал Сосьєдад» (Іспанія), «Феєноорд» (Нідерланди), «Фенербахче» (Туреччина), «Ференцварош» (Угорщина), «Фрайбург» (Німеччина), «Юніон» (Бельгія).
Жеребкування 1/8 фіналу відбудеться 24 лютого, матчі пройдуть 9 та16 березня.
Нагадаємо, «Ренн» на груповому етапі Ліги Європи виступав грав в одному квартеті з київським «Динамо», двічі обігравши «біло-синіх» (2:1, 1:0).
Фото: shakhtar.com.