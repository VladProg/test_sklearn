Україна тісно співпрацює з турецькою стороною для координації розгортання великої групи своїх рятувальників.


Про це заявив міністр закордонних справ України Дмитро Кулеба у Твіттері, повідомляє Укрінформ.
«Україна готова направити велику групу рятувальників до Туреччини для надання допомоги у реагуванні на кризу. Ми тісно співпрацюємо з турецькою стороною для координації їхнього розгортання», - зазначив глава української дипломатії.
Як повідомляв Укрінформ, внаслідок землетрусу на сході Туреччини на території країни та в прилеглих районах Сирії загинуло понад 500 людей, більше тисячі поранені.