Міністри закордонних справ України та Ізраїлю Дмитро Кулеба та Елі Коен під час першої розмови обговорювали співпрацю в рамках міжнародних організацій та плани посилити допомогу Україні.

Про це повідомив глава української дипломатії у Твіттері, передає Укрінформ.
«Під час нашої першої розмови ми з Елі Коеном обговорювали співпрацю в рамках міжнародних організацій, способи протидії спільним загрозам безпеці. Міністр Коен засудив російську агресію проти України, підтвердив плани Ізраїлю посилити гуманітарну допомогу та допомогу в інших сферах», - зазначив Кулеба.
Як повідомлялося, новопризначений міністр закордонних справ Ізраїлю Елі Коен 2 січня заявив, що країна продовжить надавати гуманітарну допомогу Україні, але менше говоритиме про війну.
Фото: МЗС