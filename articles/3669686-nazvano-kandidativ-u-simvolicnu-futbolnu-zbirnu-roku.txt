Міжнародна асоціація футболістів (FIFPro) оприлюднила список номінантів, які можуть потрапити до символічної збірної найкращих гравців 2022 року.


Як повідомляє у Twitter пресслужба організації, список складається з 26 гравців, яких обирали самі футболісти. Враховувалися виступи у період з 8 серпня 2021 року до 18 грудня 2022 року включно, передає Укрінформ.
У підсумкову команду потраплять 1 воротар, 3 захисники, 3 півзахисники, 3 нападники та 1 гравець будь-якої позиції, який набере найбільше голосів серед тих, що залишився.
Підсумковий склад символічної збірної з 11 гравців буде оголошено на церемонії у Парижі (Франція) 27 лютого.
Кандидати до символічної збірної року:
воротарі - Аліссон («Ліверпуль»; Бразилія), Тібо Куртуа («Реал», Мадрид; Бельгія), Еміліано Мартінес («Астон Вілла»; Аргентина).
захисники - Жоао Канселу («Манчестер Сіті»/«Баварія»; Португалія), Альфонсо Девіс («Баварія»; Канада), Вірджіл ван Дейк («Ліверпуль»; Нідерланди), Йошко Гвардіол (РБ «Лейпциг»; Хорватія) Хакімі («ПСЖ»; Марокко), Тео Ернандес («Мілан»; Франція) Антоніо Рюдігер («Челсі»/«Реал»; Німеччина), Тіаго Сілва («Челсі»; Бразилія).
півзахисники - Джуд Беллінгем («Боруссія», Дортмунд; Англія), Каземіро («Реал»/«Манчестер Юнайтед»; Бразилія), Кевін де Брюйне («Манчестер Сіті»; Бельгія), Енцо Фернандес («Рівер Плейт»/ /Челсі»; Аргентина), Гаві («Барселона»; Іспанія), Лука Модріч («Реал», Мадрид; Хорватія), Педрі («Барселона»; Іспанія), Федеріко Вальверде («Реал», Мадрид; Уругвай).
нападаючі - Карім Бензема («Реал», Мадрид, Франція), Ерлінг Холанд («Боруссія», Дортмунд/«Манчестер Сіті»; Норвегія), Роберт Левандовський («Баварія»/«Барселона»; Польща), Кіліан Мбаппе («ПСЖ» »; Франція), Ліонель Мессі («ПСЖ»; Аргентина), Неймар («ПСЖ»; Бразилія), Кріштіану Роналду («Манчестер Юнайтед»/«Аль-Наср»; Португалія).
Фото: lawinsport.com.