Китайська компанія Xiaomi презентувала робочий прототип робота-гуманоїда, який отримав назву CyberOne.

Як передає Укрінформ, про це повідомляє Engadget.
Під час презентації CyberOne зробив кілька кроків до середини сцени і подарував генеральному директору Xiaomi Лей Цзюню квітку, перш ніж ввічливо погодився зробити селфі з людиною, відповідальною за його існування. Робот також згодом зміг самостійно зійти зі сцени.


I was both nervous and thrilled to interact with him on stage. What did you think of his performance tonight? #CyberOne pic.twitter.com/Je1eXDYEGR
— leijun (@leijun) August 11, 2022

Загалом висота робота на прізвисько «Металевий брат» становить 177 сантиметрів, а його вага - 52 кг.

«Гуманоїдна машина» має обличчя у вигляді вигнутої OLED-панелі, яка може бачити світ у 3D і чути за допомогою двох мікрофонів, щоб ідентифікувати «85 типів звуків навколишнього середовища та 45 класифікацій людських емоцій».
Вартість одного екземпляра CyberOne становить від 89 000 до 104 000 доларів США. Поки що невідомо, коли компанія розпочне масове виробництво цього робота, проте пообіцяла продовжувати додавати нові можливості для свого першого робота-гуманоїда.
Як повідомляв Укрінформ, раніше лабораторія Robotics X Lab, що належить китайській технологічній корпорації Tencent, презентувала нового робопса Max.
Фото: Твіттер Лей Цзюня