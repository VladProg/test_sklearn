Група китайських учених з Університету науки і техніки вперше у світі створила щільний ультрахолодний газ із потрійних атомних молекул, що відкриває численні дослідницькі можливості для квантової хімії.

Як передає Укрінформ, про це повідомляє Xinhua.
Дослідникам удалося створити ультрахолодний газ із суміші молекул натрію-калію та атомів калію.
Зазначається, що його температура виявилася надзвичайно близька до абсолютного нуля, що дорівнює -273,15 градуса за Цельсієм.
«Хімія — це процес, який, по суті, можна визначити квантовою механікою, але самі квантові ефекти технічно важко спостерігати, оскільки температура хімічних реакцій відносно висока. Тому вчені намагалися сповільнити та охолодити ці частинки, щоб чітко побачити правила, що стоять за нашим Всесвітом на мікрорівні», - йдеться в повідомленні.
За словами дослідників, наступним експериментальним завданням є підготовка та контроль ультрахолодних газів із триатомних молекул із більшим ступенем свободи.
Зазначається, що ці результати можуть у майбутньому знайти застосування у квантовій обробці інформації та вимірюванні квантової точності.
Як повідомляв Укрінформ, Інститут фізики, що входить до складу Академії наук Китаю, розробив прототип холодильника, який забезпечує наднизьку температуру, близьку до абсолютного нуля.