Платоспроможні банки у січні 2023 року отримали 14,7 млрд грн чистого прибутку, що у 2,1 раза більше у порівнянні з січнем минулого року.

Про це повідомляє Національний банк України у Телеграмі, передає Укрінформ.
«14,7 млрд грн чистого прибутку отримали платоспроможні банки в січні 2023 року, що у 2,1 раза більше, ніж за аналогічний період минулого року – 7,1 млрд грн», - йдеться в повідомленні.
У Нацбанку зазначили, що загалом доходи банків зросли на 55% порівняно з результатом січня 2022 року і становили 38,7 млрд грн, витрати зросли на 35% - до 24,0 млрд грн.
Як повідомлялося, у 2022 році платоспроможні банки отримали 24,7 млрд грн чистого прибутку проти 77,4 млрд грн у 2021 році.