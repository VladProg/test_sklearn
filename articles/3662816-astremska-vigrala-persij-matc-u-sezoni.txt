Українка Даяна Ястремська пробилася до другого кола турніру Жіночої тенісної асоціації (WTA) Thailand Open у Хуахіні (Таїланд) із призовим фондом $259,3 тис.

На старті змагань Ястремська за 2 години 40 хвилин узяла гору над японкою Моюкою Учижимою - 6:3, 6:7 (3:7), 6:2, передає Укрінформ.
Путівку до 1/4 фіналу українка розіграє з посіяною під 6-м номером Тетяною Марією з Німеччини, яка впевнено перемогла філіппінку Александру Еалу - 6:2, 6:2.
Зазначимо, що Ястремська виграла перший матч нинішнього сезону. На початку січня Даяна поступилася у першому раунді кваліфікації турніру в Аделаїді, а потім програла на старті Australian Open у Мельбурні.
Турнір у Хуахіні завершиться 5 лютого.
Фото: BTU.