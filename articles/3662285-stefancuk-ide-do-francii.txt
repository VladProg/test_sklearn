Голова Верховної Ради України Руслан Стефанчук перебуватиме з офіційним візитом у Французькій Республіці 30 січня - 2 лютого.

Про це повідомляє пресслужба Апарату ВР, передає Укрінформ.
Програмою візиту передбачено участь Голови Верховної Ради України у пленарних засіданнях нижньої та верхньої палат парламенту Франції.
Окрім того, заплановано низку двосторонніх зустрічей, зокрема з президентом, прем’єр-міністром Французької Республіки, очільниками обох палат парламенту Франції – Національних зборів та Сенату, з керівництвом та членами парламентських комітетів з питань оборони, закордонних та європейських справ, парламентською групою дружби "Франція-Україна".
Також керівник українського парламенту виступить зі зверненням до французьких колег на засіданнях кожної із палат парламенту Франції.
Пряма трансляція виступів буде доступна на офіційних сторінках Верховної Ради України у соціальних мережах.
Фото: ФБ