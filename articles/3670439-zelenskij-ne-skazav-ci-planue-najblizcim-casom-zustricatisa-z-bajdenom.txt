Президент Володимир Зеленський переконаний, що, коли президент США Джозеф Байден матиме можливість приїхати в Україну, цей візит стане важливим сигналом підтримки українців.

Про це він зазначив під час спільної з прем’єр-міністром Швеції Ульфом Крістерссоном пресконференції у Києві, повідомляє кореспондент Укрінформу.
"Іноді ми зустрічаємось із президентом Байденом. Авжеж, ви знаєте, що ми запрошували президента, і коли буде в нього можливість, думаю, він із задоволенням відвідає Україну. Це важливий сигнал підтримки нашого суспільства", - відповів Зеленський на запитання, чи планує він найближчим часом зустріч із лідером США.
Водночас він підкреслив, що має "різні засоби спілкування з президентом Байденом", і висловив вдячність американським партнерам "за їх велику допомогу".
Як повідомлялося, президент США Джо Байден 20-22 лютого відвідає Польщу з візитом.
Фото: ОП