Глава компанії Meta Марк Цукерберг вперше презентував свого аватара у метавсесвіті, який також має ноги.

Як передає Укрінформ, про це повідомляє The Independent.

Цукерберг оголосив, що аватари з ногами стануть доступними пізніше цього року на смартфонах і гарнітурах із віртуальною реальністю.
За його словами, аватари у метавсесвіті раніше не мали ніг, тому що у віртуальній реальності було складніше точно розташувати частини тіла.
«Ноги важко зробити (у метавсесвіті – ред.), тому їх немає в інших системах віртуальної реальності», — зауважив Цукерберг.

Зазначається, що Meta оголосила, що нові аватари з ногами будуть запущені у метавсесвіті компанії Horizon Worlds, віртуальному майданчику для творців.
Як відомо, метавсесвіт (metaverse) дозволяє користувачам перебувати у віртуальному світі та спілкуватися там один із одним.