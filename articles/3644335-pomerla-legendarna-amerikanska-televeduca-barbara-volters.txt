Легендарна американська телеведуча Барбара Волтерс, яка брала інтерв’ю у найвідоміших людей світу, померла у віці 93 років.

Про це повідомляє Укрінформ із посиланням на The Independent.
Зазначається, що Барбара Волтерс померла в п'ятницю у своєму будинку в Нью-Йорку.
Волтерс була однією із найвидатніших телевізійних інтерв’юерів - взяла інтерв’ю, зокрема, у Фіделя Кастро, Маргарет Тетчер, Саддама Хусейна та кожного президента та першої леді США, починаючи з Річарда та Пет Ніксонів.
У 1976 році Волтерс приєдналася до ABC News у 1976 році, ставши першою жінкою-ведучою вечірньої програми новин. Через три роки стала співведучою “20/20”, а в 1997 році запустила жіноче ток-шоу “The View”, за яке була удостоєна телевізійної премії “Еммі”.
Загалом вона отримала 12 премій "Еммі" та зірку на Голлівудській алеї слави.
2014 року легенда тележурналістики оголосила про кінець своєї професійної діяльності.
Фото: ABC