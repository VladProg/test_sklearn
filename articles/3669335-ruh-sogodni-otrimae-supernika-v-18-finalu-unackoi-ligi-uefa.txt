У швейцарському Ньйоні у понеділок, 13 лютого, визначаться пари плей-офф Юнацької ліги УЄФА (футболісти до 19-ти років).

У жеребкуванні 1/8 фіналу візьмуть участь вісім переможців груп та вісім переможців стикових матчів, серед яких львівський «Рух», передає Укрінформ.
До списку учасників плей-офф увійшли:
переможці груп - «Атлетико» (Іспанія), «Барселона» (Іспанія), «Ліверпуль» (Англія), «Манчестер Сіті» (Англія), «Мілан» (Італія), «ПСЖ» (Франція), «Реал» (Іспанія), «Спортинг» (Португалія);
переможці стикових матчів - «Алкмаар» (Нідерланди), «Аякс» (Нідерланди), «Боруссія» (Дортмунд, Німеччина), «Генк» (Бельгія), «Зальцбург» (Австрія), «Порту» (Португалія), «Рух» (Львів, Україна), «Хайдук» (Хорватія).
Матчі стадії 1/8 фіналу пройдуть 28 лютого/1 березня.
Чвертьфінали відбудуться 14/15 березня.
Півфінал (21 квітня) та фінал Юнацької ліги УЄФА (24 квітня) пройдуть на стадіоні «Коловре» у Ньйоні.
Як повідомлялося, у стиковому матчі 1/16 фіналу «Рух» у серії 11-метрових ударів взяв гору над італійським «Інтером» (4:3).
Фото: ФК «Рух».