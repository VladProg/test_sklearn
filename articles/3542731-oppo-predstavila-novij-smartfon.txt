Китайська компанія Oppo представила новий смартфон Oppo A77 4G.

Про це повідомляє Gizchina, передає Укрінформ.
Пристрій має 16-сантиметровий дисплей з роздільною здатністю HD+ (720×1600 пікселів) та частотою оновлення екрана в 60 Гц.

Він оснащений процесором Helio G35 та батареєю потужністю 5 тисяч мАгод.
Також є селфікамера на 8 Мп, а на зворотному боці - ще дві камери: на 50 Мп (основна) та 2 Мп.
Оперативна пам'ять 4 Гб.
Вага пристрою, який може сканувати відбитки пальця, становить 190 грамів.
Вартість одного пристрою Oppo A77 4G дорівнює 200 доларів США.
Як повідомлялося, раніше ця компанія представила смартфон Oppo A95.