Посольство Туреччини в Україні заснувало благодійний фонд для збору коштів для постраждалих від землетрусу на південному сході країни.

Про це диппредставництво повідомило у Твіттері, передає Укрінформ.
«Для переказу матеріальної допомоги нашим громадянам, що постраждали від природного лиха землетрусу, що стався в Туреччині, був створений «Фонд солідарності посольства Турецької Республіки в Україні». Пожертви, що будуть збиратися цим фондом, будуть передаватися нашим посольством до Управління з питань природних лих та надзвичайних ситуацій Туреччини AFAD», - йдеться у повідомленні.


Duyuru/ Оголошення pic.twitter.com/CUr6wEreji
— T.C. Kiev Büyükelçiliği / Посольство Туреччини (@TCKievBE) February 15, 2023

Турецькі дипломати також навели реквізити рахунку для охочих допомогти жертвам землетрусу.
Як повідомляв Укрінформ, внаслідок землетрусів, які сталися 6 лютого на південному сході Туреччини, у земній корі утворився розлом завдовжки 400 км.
Станом на ранок 17 лютого кількість загиблих від землетрусів у Туреччині та Сирії зросла до майже 44 тисяч.
Фото: AA