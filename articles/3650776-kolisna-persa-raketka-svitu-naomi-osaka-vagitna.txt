Японка обіцяє повернутися на корт до старту наступного сезону.

Експерша ракетка світу японка Наомі Осака оголосила про вагітність у своїх соцмережах, передає Укрінформ.

«Я знаю, що в мене багато попереду, а зараз з нетерпінням чекаю моменту, коли моя дитина дивитися мої матчі і говоритиме: «Це моя мама». 2023-й буде роком, де мені багато чого доведеться навчитися, і я сподіваюся побачити всіх вас на початку наступного сезону, бо точно буду в Австралії 2024-го. Безкінечно всіх вас люблю», - написала Осака.


Японка знялася з цьогорічного розіграшу Australian Open, її місце в основі зайняла українка Даяна Ястремська.

25-річна Осака – переможниця чотирьох турнірів Великого шолому в одиночному розряді та семи турнірів під егідою WTA.
Востаннє Наомі виходила на корт у вересні 2021 року. Наразі японка у рейтингу WTA посідає 47-ме місце.

Як повідомляв Укрінформ, Цуренко впевнено пробилася до фіналу кваліфікації Australian Open. В останньому раунді відбору її суперницею буде француженка Леолія Жанжан.
Фото: Getty Image, twitter.com/naomiosaka