У Лізі чемпіонів УЄФА завершилися перші матчі стадії 1/8 фіналу.

Футболісти італійського «Мілана» на домашньому «Сан-Сіро» ереграли англійський «Тоттенгем» - 1:0, передає Укрінформ.
У дебюті зустрічі господарів вивів вперед Браїм Діас (7-ма хвилина).
Як повідомляв Укрінформ, у паралельному матчі 1/8 фіналу французький «Парі Сен-Жермен» на «Парк-де-Пренс» у Парижі поступився німецькый «Баварії» - 0:1.
У середу, 15 лютого, бельгійський «Брюгге» зустрінеться з португальською «Бенфікою», а німецька «Боруссія» у Дортмунді зіграє з англійським «Челсі».

Ще чотири перші матчі 1/8 фіналу Ліги чемпіонів пройдуть наступного тижня. 21 лютого: «Ліверпуль» (Англія) - «Реал» (Іспанія), «Айнтрахт» (Німеччина) - «Наполі» (Італія); 22 лютого: «Лейпциг» (Німеччина) - «Манчестер Сіті» (Англія), «Інтер» (Італія) - «Порту» (Португалія).
Поєдинки у відповідь відбудуться 7/8 та 14/15 березня.
Фото: AFP.