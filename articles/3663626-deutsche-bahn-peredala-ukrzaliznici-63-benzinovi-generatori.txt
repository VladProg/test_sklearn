Німецька залізнична компанія Deutsche Bahn передала АТ «Укрзалізниця» 63 інверторні бензинові генератори для забезпечення сталої роботи.

Про це повідомляє Укрінформ з посиланням на пресслужбу "Укрзалізниці".
«"Укрзалізниця"отримала 63 інверторні бензинові генератори від Deutsche Bahn. 16 штук виробництва Stromerzeuger на 2,3 кВт та 47 штук Endress на 3 кВт. Усі генератори економні та мають низький рівень шуму», - йдеться в повідомленні.
Обладнання буде розподілене між виробничими підрозділами компанії, де спостерігаються найбільші перебої з постачанням електроенергії, зокрема до Запоріжжя, Дніпра, Чернігова, Кременчука та інших міст.
В "Укрзалізниці" уточнили, що партнери з Німеччини планують передати компанії також 325 портативних зарядних станцій Jackery. Ними доукомплектують «пункти незламності» та бомбосховища.
Як повідомлялось, "Укрзалізниця" отримала 100 потужних зарядних станцій для смартфонів, які буде розміщено на вокзалах із найбільшим пасажиропотоком, зокрема у Києві.
Фото: Укрзалізниця, Facebook