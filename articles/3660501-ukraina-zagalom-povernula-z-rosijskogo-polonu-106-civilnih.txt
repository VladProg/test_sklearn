Україні вдалося повернути з російського полону загалом 106 цивільних громадян.


Про це розповіла радниця керівника Офісу Президента Дарина Зарівна в інтерв'ю виданню KyivPost, передає Укрінформ.
"На цей момент Україна повернула 106 цивільних громадян", - зазначила вона.
Радниця також пояснила, що згідно з міжнародними нормативно-правовими документами, цивільних громадян як некомбатантів росія повинна повернути без жодних умов, не використовуючи їх в процесі обміну військовополоненими.
Вона поінформувала, що відомі випадки, коли українські журналісти опиняються у ворожому полоні.
"Тут слід розуміти, що коли журналіст цивільний, то він вважається заручником, а не військовополоненим. Він є некомбатантом. Таких людей росія, згідно з Женевськими конвенціями, має відпускати без будь-яких умов. Проте якщо журналіст іде до війська, то до нього як до комбатанта застосовуються правила Женевських конвенцій", - підкреслила Зарівна.
Як повідомлялося, за час роботи Координаційного штабу звільнили 1646 військових.
Фото ілюстративне