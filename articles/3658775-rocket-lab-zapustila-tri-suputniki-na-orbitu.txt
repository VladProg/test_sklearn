Компанія Rocket Lab за допомогою ракети Electron здійснила запуск трьох американських супутників подвійного призначення для компанії HawkEye 360 з території США.

Як передає Укрінформ, про це повідомляє Space.com.
Запуск здійснили з льотної бази NASA Воллопс о 18 годині за місцевим часом 24 січня (1:00 25 січня за Києвом), приблизно через 45 хвилин після заходу сонця.

Три супутники були розгорнуті на запланованій висоті близько 550 кілометрів трохи менше ніж через годину після старту. Вони призначені для визначення місцезнаходження джерел радіосигналів на поверхні Землі.

Цей запуск під назвою Virginia Is for Launch Lovers (Вірджинія — для любителів запускати, відтворення девізу туризму штату "Вірджинія — для закоханих") роками готувався Rocket Lab, яка до цього часу запускала місії Electron лише зі своїх двох майданчиків на Північному острові Нової Зеландії.
Дебютний запуск Rocket Lab зі США був першим із трьох запланованих місій для компанії HawkEye 360 із Вірджинії. Згідно з угодою, до 2024 року компанія проведе загалом 15 супутників HawkEye 360, а запуск у січні став п’ятою партією супутників компанії.
Наразі Rocket Lab планує запускати приблизно одну місію Electron на місяць із майданчика Воллопс.
Фото: Rocket Lab