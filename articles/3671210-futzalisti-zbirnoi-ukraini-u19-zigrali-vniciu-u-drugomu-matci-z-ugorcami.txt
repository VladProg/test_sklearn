Юнацька збірна України з футзалу U19 провела другий товариський матч проти угорських однолітків у межах підготовки до основного раунду відбору Євро-2023.

Поєдинок проходив в Дебрецені на «Фенікс-Арені» і завершився унічию - 3:3, передає Укрінформ.
Голи: Кніж (16-та хвилина), Кісс (23), Сабо (26) - Ткаченко (7, 28), Скибчик (23).
У першому матчі українці перемогли угорську збірну з рахунком 5:0.
Як повідомлялося, за підсумками основного раунду кваліфікації Євро-2023 юнацька збірна України потрапила до групи 2, де зустрінеться з Румунією, Сербією та Чорногорією.
Міні-турнір 22-25 березня прийматиме сербське місто Врнячка-Баня.
Фото: futsal.com.ua.