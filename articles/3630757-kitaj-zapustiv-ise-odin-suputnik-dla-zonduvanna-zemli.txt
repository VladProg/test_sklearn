Новий китайський супутник дистанційного зондування був запущений з космодрому Тайюань на півночі Китаю о 02:31 п'ятниці за пекінським часом.

Про це повідомляє Укрінформ із посиланням на Сіньхуа.
Зазначається, що запуск супутника "Гаофень-5 01A" (Gaofen-5 01A) був здійснений за допомогою ракети-носія "Чанчжен-2Г" (Long March-2D). Космічний апарат успішно досяг заданої орбіти.

"Гаофень-5 01A" - гіперспектральний супутник, який використовуватиметься для дистанційного зондування та застосування в різних галузях, таких як скорочення викидів забруднюючих речовин, моніторинг якості довкілля, інвентаризація природних ресурсів, дослідження змін клімату та іншого.
Для ракет-носіїв серії "Чанчжен" цей політ став 453-м за ліком.
Як повідомляв Укрінформ, у середу з космодрому Цзюцюань (Північно-Західний Китай) був здійснений успішний запуск китайського експериментального супутника.