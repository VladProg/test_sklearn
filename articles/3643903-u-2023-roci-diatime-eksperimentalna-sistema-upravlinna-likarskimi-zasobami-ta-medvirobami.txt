У 2023 році реалізовуватиметься експериментальний проєкт з функціонування електронної системи управління запасами лікарських засобів та медичних виробів. Відповідне рішення ухвалив Кабмін.

Як передає Укрінформ, про це повідомив постійний представник уряду у Верховній Раді Тарас Мельничук у Телеграмі.
"Погоджено пропозицію Міністерства охорони здоровʼя щодо реалізації на період до 01.01.2024 експериментального проєкту із впровадження та функціонування електронної системи управління запасами лікарських засобів та медичних виробів «e-Stock». Затверджено Порядок реалізації експериментального проєкту", - йдеться у повідомленні.
Раніше повідомлялося, що Кабінет Міністрів ухвалив порядок реалізації Програми медичних гарантій на 2023 рік, яка буде інтегрована у воєнні реалії та більше фокусуватиметься на потребах, викликаних війною.