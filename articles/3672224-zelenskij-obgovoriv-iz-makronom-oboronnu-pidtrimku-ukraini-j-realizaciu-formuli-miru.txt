Президенти України та Франції Володимир Зеленський й Еммануель Макрон обговорили питання оборонної підтримки і реалізацію української Формули миру.

Як передає Укрінформ, про це Зеленський повідомив у Телеграмі.

«Продовжив дружній діалог із Президентом Франції Еммануелем Макроном. Говорили про оборонну співпрацю та наближення миру», – зазначив він.
Зокрема, повідомляється, що глави держав підбили підсумки останніх візитів та детально обговорили наступні дипломатичні заходи, зокрема й щодо реалізації десятикрокової Формули миру.
Як повідомляв Укрінформ, днями було оголошено, що Франція прискорила виробництво озброєнь, тому Україна може розраховувати на швидкі постачання додаткових самохідних артилерійських установок Caesar.
Фото: ОП