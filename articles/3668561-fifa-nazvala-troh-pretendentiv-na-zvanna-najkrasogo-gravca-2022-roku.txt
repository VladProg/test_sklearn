Церемонія вручення премії відбудеться 27 лютого.

ФІФА назвала трьох фіналістів премії найкращому гравцю 2022 року за версією організації, повідомляє прес служба організації, передає Укрінформ.

На трофей претендують Ліонель Мессі («ПСЖ», Аргентина), Кіліан Мбаппе («ПСЖ», Франція) та Карім Бензема («Реал», Франція).

Кандидати оцінюються за їх досягненнями за період з 8 серпня 2021 року по 18 грудня 2022 року – дату фіналу чемпіонату світу в Катарі.

Буде розіграно 11 номінацій: найкращий гравець серед чоловіків і жінок, найкращий голкіпер і тренер (також серед чоловічих та жіночих команд), зібрані найкращі 11 футболістів року за позиціями, премія за чесну гру, премія за найкращий гол та нагорода вболівальників.
Церемонія вручення премії відбудеться 27 лютого у Парижі.


Як повідомляв Укрінформ, минулого сезону трофей найкращого футболіста планети отримав Роберт Левандовські.
Фото: Getty Images