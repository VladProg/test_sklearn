Франція розглядає запит України на підготовку пілотів винищувачів, повідомив у понеділок помічник міністра оборони Франції Себастьєн Лекорню.

Про це передає Укрінформ із посиланням на Politico.
Французький і український міністри оборони мають обговорити цей запит під час телефонної розмови цього тижня, сказав він у інтерв'ю виданню.
Водночас видання Le Figaro повідомляє, що міністр оборони України Олексій Резніков у вівторок відвідає Париж, де зустрінеться зі своїм французьким колегою. Останній запросив його приїхати до Франції листом від 25 січня.
Раніше міністр оборони України Олексій Резніков у газеті Le Figaro закликав Париж допомогти тренувати українських пілотів на французьких літаках.
Останніми днями кілька європейських і американських чиновників допустили можливість надання винищувачів Україні.
Президент Франції Еммануель Макрон також цього не виключає.
"Нічого не виключено в принципі", – сказав він після переговорів із прем'єр-міністром Нідерландів Марком Рютте, відповідаючи на запитання про можливість постачання винищувачів Україні.
Німеччина утримується від надання Україні літаків. Президент США Джо Байден поки що також заперечує таку можливість.