Все через сильні морози.

Гонки Кубка IBU в канадському Кенморі вдруге перенесли через сильні морози, повідомляє Biathlonresults, передає Укрінформ.

24 лютого мали відбутися спринтерські гонки, проте було прийняте рішення перенести старт. Змагання розпочнуться 25 лютого.

Україну на змаганнях представлять Артем Тищенко, Тарас Лесюк, Руслан Ткаленко, Надія Бєлкіна, Христина Дмитренко, Валерія Дмитренко.

Як повідомляв Укрінформ, програма двох канадських етапів Кубка IBU включає в себе два спринти, гонку переслідування, суперспринт, мас-старт, а також змішану естафету та сінґл-мікст.

Фото: Getty Image