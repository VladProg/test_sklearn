Автогаз продовжує дешевшати, зокрема середня ціна на нього за тиждень у мережах автозаправних станцій знизилася на 0,65 грн/л — до 26,90 грн/л.

Як передає Укрінформ, про це повідомляє enkorr.
Зазначається, що діапазон цін коливається у межах 24,45–27,90 грн/л. При цьому на станціях WOG і ОККО автогаз здешевшав на 0,40 грн/л і 0,36 грн/л, до 27,78 грн/л і 27,76 грн/л відповідно.

VostokGaz і «Овіс» упродовж тижня скинули по гривні – до 26,69 грн/л і 27,49 грн/л відповідно.
Низка мереж, серед яких – Motto, «Автотранс», «Рур груп» та інші, за тиждень ціни на автогаз не змінювали.
У мережі «Укрнафти» ціна зменшилась на 0,55 грн/л, до 25,95 грн/л. На станціях «Авіас», KLO, Amic і Chipo ціни коливаються в межах 25,68–26,29 грн/л.
Найменше – 20 коп. на літрі пального – втратив автогаз на заправках мережі Shell, де він наразі коштує 26,76 грн/л. Найбільше він здешевшав – на 2,00 грн/л – на АЗС «Олас», до 25,90 грн/л.
Найдорожче автогаз можна купити на станціях Neftek і BVS, за 27,99 грн/л, причому на АЗС першої мережі він утратив за тиждень 0,50 грн/л, друга - ціну не змінювала. Найдешевше, як і перед минулими вихідними, – на «Авантаж 7», за 24,45 грн/л (за тиждень -40 коп. на літрі). Різниця цін на автогаз у різних мережах становить 3,54 грн/л.