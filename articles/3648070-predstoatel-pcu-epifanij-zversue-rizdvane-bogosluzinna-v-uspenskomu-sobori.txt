Предстоятель Православної церкви України митрополит Київський і всієї України Епіфаній уперше звершив в Успенському соборі Києво-Печерської лаври Божественну літургію з нагоди Різдва Христового.

Як передає кореспондент Укрінформу, святкова літургія розпочалася о 9:00.


Відео: ПЦУ




Людей на службу зібралося багато. Вони прийшли до собору раніше заявленого часу. Серед них були представлені різні вікові групи.

Багато журналістів висвітлювали цю історичну подію.
Правоохоронці на території Верхньої Лаври проводили посилені заходи безпеки задля запобігання можливим провокаціям. Віряни поставилися до цього розумінням.






Епіфаній уперше звершив різдвяне богослужіння в Успенському соборі Лаври | Фото: П. Багмут, Укрінформ




























Як повідомлялося, МКІП рекомендував Лаврському заповідникові не продовжувати угоду з УПЦ МП на оренду Успенського собору й Трапезної церкви у Верхній Лаврі, термін якої сплив 1 січня 2023 року.

За словами міністра культури та інформаційної політики Олександра Ткаченка, 5 січня комісія з приймання-передачі Успенського собору та Трапезної церкви Києво-Печерської Лаври від Української православної церкви (МП) до держави завершила свою роботу. Тоді був підписаний відповідний акт повернення будівель зі сторони УПЦ навіть попри те, що на останнє засідання комісії не з’явився митрополит Павло, який мав підписати акт.
Вірян поінформували про те, що святкову Божественну літургію з нагоди Різдва Христового митрополит Епіфаній звершить 7 січня 2023 року в Успенському соборі Києво-Печерської Лаври.
Водночас Синодальний інформаційно-просвітницький відділ Української православної церкви, посилаючись на інформацію від адміністрації музею, розмістив заяву про те, на це богослужіння не має дозволу. УПЦ відреагувала на цю подію, розцінивши її, як “спробу силового захоплення Успенського собору шляхом шантажу та введення в інформаційну оману суспільства”.
Але Міністерство культури на інформаційної політики поінформувало про те, у другій половині дня 5 січня надійшло звернення від Управління Київської митрополії ПЦУ про проведення богослужінь в Успенському соборі 7 січня. Розглянувши звернення та враховуючи дозвіл МКІП, заповідник надав дозвіл на проведення богослужінь 7 січня 2023 року в Успенському соборі та укладено відповідну угоду.
Тоді ж Синодальний інформаційно-просвітницький відділ УПЦ звинуватив ПЦУ у махінаціях щодо богослужіння в Лаврі. Там вважають, що ПЦУ начебто нагамалося ввести в оману суспільство, поставивши перед фактом Міністерство культури та інформаційної політики про те, що вони просто звезуть людей, які будуть вимагати проведення богослужіння в Успенському соборі Києво-Печерської Лаври.