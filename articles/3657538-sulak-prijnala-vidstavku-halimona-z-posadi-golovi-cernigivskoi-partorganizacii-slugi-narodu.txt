Голова партії "Слуга народу" Олена Шуляк прийняла відставку народного депутата Павла Халімона з посади голови Чернігівської обласної організації політичної сили.


Про це повідомляє пресслужба "Слуги народу", передає Укрінформ.
Зазначається, що виконувача обов’язків голови партійного осередку буде призначено незабаром.
“Рішення про обрання нового голови обласної організації буде ухвалено на конференції/зборах обласної організації у визначені статутом партії терміни”, - додали у партії.
Як повідомлялося, журналісти видання "Українська правда" оприлюднили розслідування, згідно з яким заступник керівника парламентської фракції "Слуга народу" Павло Халімон під час повномасштабної війни придбав маєток на Печерську вартістю 10,3 млн грн, оформивши його на іншу особу.
Голова парламентської фракції "Слуги народу" Давид Арахамія заявив, що Халімона звільнять з посади його заступника.