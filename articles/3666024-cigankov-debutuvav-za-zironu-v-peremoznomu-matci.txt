Українець Віктор Циганков вперше зіграв за нову команду.

25-річний вінгер збірної України Віктор Циганков здійснив дебют за іспанську «Жирону» в матчі 20-го туру Прімери проти «Валенсії» (1:0), передає Укрінформ.
Єдиний гол у матчі записав на свій рахунок Борха Гарсія.
Циганков вийшов на поле з лави для запасних на 78-й хвилині. Результативними діями українець відзначитися не встиг.
Як повідомлялося, Циганков перейшов до «Жирони» з «Динамо» за 5 мільйонів євро.
Як повідомляв Укрінформ, «Жирона» посідає 11 сходинку в Ла Лізі, маючи в активі 24 очки після 20 матчів.
Фото: gironafc.cat