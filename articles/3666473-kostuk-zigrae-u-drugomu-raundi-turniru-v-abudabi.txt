Українка у трьох сетах обіграла Сорану Кирстю з Румунії.

Українська тенісистка Марта Костюк пробилася до другого кола турніру WTA 500 в Абу-Дабі (ОАЕ), передає Укрінформ.

Марта у трьох сетах обіграла Сорану Кирстю з Румунії - 6:2, 1:6, 6:2.

Перший сет українка впевнено виграла, проте потім програла п’ять геймів поспіль у другому. Початок вирішальної партії пройшов у рівній боротьбі, після чого Костюк виграла чотири поспіль гейми та перемогла у матчі. Поєдинок тривав майже дві години.

У другому колі українка зустрінеться з Беліндою Бенчич зі Швейцарії.
Також в основній сітці в Абу-Дабі зіграє Даяна Ястремська. Її суперницею стане інша швейцарка Жил Тайхманн.
Як повідомляв Укрінформ, Костюк піднялася на три позиції та посідає в оновленому світовому рейтингу 57-е місце. Звання першої ракетки України втримує Ангеліна Калініна, яка займає 31-й рядок рейтингу WTA.

Фото: btu.org.ua