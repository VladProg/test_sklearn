У Белграді пройшов чемпіонат світу зі змішаних єдиноборств (ММА), де українські спортсмени здобули сім нагород, з яких чотири - золоті.

Чемпіонами світу серед молоді стали Анастасія Голінко (вагова категорія до 56,7 кг), Олександр Гуляєв (до 70,3 кг), Іван Ющенко (до 77,1 кг). Роман Кизюк (до 93 кг) був найкращим серед дорослих, передає Укрінформ.
«Срібло» у ваговій категорії до 70,3 кг серед дорослих виборов Іван Курелару.
Бронзові медалі в активі Андрія Місюки (до 65,8 кг, категорія - юніори) та Солтани Велієвої (до 65,8 кг - дорослі).
Фото: facebook.com/mmaukr.