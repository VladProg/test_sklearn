Українці не допускають зневіри, і завдяки хоробрості наших воїнів і допомозі друзів, у нас є шанс вигнати зло, яке прийшло на нашу землю під російським прапором.

Про це Президент України Володимир Зеленський сказав, звертаючись до учасників Національного молитовного сніданку в США, передає Укрінформ.


“Ми не допускаємо зневіри. Завдяки хоробрості наших воїнів. Завдяки допомозі друзів свободи у світі, лідерам і людям, які допомагають. І у нас є цей шанс! Шанс вигнати зло, яке прийшло на нашу землю під російським прапором», - сказав Зеленський.

Відео: ОП
Він відзначив, що торік на молитовному сніданку пролунали такі слова: «У нас є шанс — шанс затримувати надію та історію». Цього року ми бачимо в конкретних діях, як цей шанс реалізується. «Вже майже рік ми стоїмо проти зла. Ми об'єднані, якими давно не були. І ми сміливі — наші героїчні солдати вже завдавали поразок злу на полі бою. Ми разом стоїмо. І ми з вами повинні зробити все, щоб наступного року – у перший четвер лютого – ми змогли помолитися вже просто з подякою за здобутий порятунок від зла”, - сказав глава Української держави.


Президент України подякував друзям нашої країни.


Цьогоріч у Молитовному сніданку взяли участь Президент США Джозеф Байден, віце-президент США Камала Гарріс, лідери Конгресу, поважні представники штатів, американського суспільства та релігійних спільнот. Також, серед учасників був також король Йорданії Абдалла.