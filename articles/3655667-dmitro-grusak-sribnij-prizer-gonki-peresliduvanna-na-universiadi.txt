Українець виходив на старт з сьомої позиції.

Український біатлоніст Дмитро Грущак виграв срібло Універсіади-2023 у гонці переслідування, передає Укрінформ.

Дмитро виходив на старт з сьомої позиції. На трьох вогневих рубежах спортсмен спрацював чисто, тож на заключну стрільбу прийшов лідером. Проте одна хиба завадила йому перемогти в цій гонці.
Переможцем став американець Бйорн Вестервельт.
Владислав Грущак замкнув топ-10, а Роман Боровик закінчив гонку 12-м.
Це друга медаль у біатлоні та третя загалом у скарбничці команди України на Універсіаді.
Як повідомляв Укрінформ, двоборці Віталій Гребенюк та Дмитро Мазурчук виграли «бронзу» у командному спринті.
Фото: facebook.com/sportcomitet.mon