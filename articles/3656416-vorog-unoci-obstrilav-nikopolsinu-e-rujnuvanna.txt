Вночі війська рф обстріляли Нікопольський район Дніпропетровської області.

Про це у своєму Телеграмі повідомляє голова Дніпропетровської ОВА Валентин Резніченко, передає Укрінформ.
"Цієї ночі на Нікопольщину знову прилетіли російські снаряди. Ворог накрив вогнем з важкої артилерії Мирівську громаду - скерував з десяток снарядів на село Вищетарасівка. Людей не зачепило", - написав він.
Є руйнування. Деталі удару з’ясовуються.
У інших районах протягом ночі звучала сирена, та минулося без атак. І на цю хвилину спокійно.
Як повідомляв Укрінформ, в Україні зафіксували 155 фактів сексуального насильства з боку загарбників.
Фото: Микола Лукашук, ТГ