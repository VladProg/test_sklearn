У Польщі під час візиту туди української культурної делегації обговорили питання, пов'язані з оцифруванням ресурсів культурної та історичної спадщини України.

Як передає Укрінформ, про це повідомляє Міністерство культури та інформаційної політики у Телеграмі.
Зазначається, що на запрошення віцепрем'єр-міністра, міністра культури і національної спадщини Польщі Пьотра Глінського українська делегація на чолі із заступником міністра культури та інформаційної політики України Анастасією Бондар відвідала польські культурні інституції.
Глінський висловив солідарність з Україною у зв'язку з воєнними злочинами росії. Окрім того, під час зустрічі з ним обговорили питання, пов'язані з оцифруванням українських ресурсів культурної та історичної спадщини.

Як повідомляв Укрінформ, на Харківщині вже більше десятка зруйнованих обстрілами рф пам'яток відсканували 3D-сканером, що в майбутньому допоможе в їх відновленні.