Міністр молоді та спорту України, президент Національного олімпійського комітету України Вадим Гутцайт прокоментував заяву Міжнародного олімпійського комітету про можливий допуск російських і білоруських атлетів до змагань.

Як передає Укрінформ, з посиланням на телеканал «Дом».
«Я особисто жорстко відреагував на рахунок того, що це для нас неприпустимо. Наша позиція незмінна, що поки йде війна, поки йде геноцид українського народу і знищення, бажання знищити державність нашої країни, для нас не припустимо, щоб вони приймали участь під нейтральним прапором», - сказав Гутцайт.

Він також зауважив, що був готовим до подібного рішення МОК.
«Я відчував, що будуть намагання повернути російських та білоруських спортсменів на спортивний майданчик у 2023 році. І я це відчував, коли був тиждень тому саміт, який проводив Міжнародний Олімпійський Комітет. Я брав участь у ньому. Там виступав президент Міжнародного олімпійського комітету Томас Бах і він приділив багато часу солідарність українському народові, висловив солідарність українським спортсменам. Він розказував про допомогу українським спортсменам в підготовці до Олімпійських ігор у Парижі. Але він сказав, що вони зараз проводять консультації, щоб під нейтральним прапором повернути російських та білоруських спортсменів, тому що вони не винні, що мають російський паспорт. Я взяв слово і заявив, що наша позиція незмінна. Ми не можемо їх повертати під час війни, поки не закінчиться війна», - розповів Гутцайт.

Окрім того, він наголосив, що вже зустрівся з президентом Зеленським стосовно цього питання.

«Ми зустрічались в Офісі президента, і він зателефонував Пану Макрону. Президенту Франції сказати, що він, як господар Олімпійських ігор в Парижі, теж разом з нами. Він сказав, що неможливо допускати росіян і білорусів до Олімпійських Ігор», - пояснив міністр молоді та спорту України.

Як повідомлялося, Міжнародний олімпійський комітет опублікував заяву, в якій припустив, що росіяни і білоруси зможуть виступити на Олімпіаді в Парижі під нейтральним прапором.