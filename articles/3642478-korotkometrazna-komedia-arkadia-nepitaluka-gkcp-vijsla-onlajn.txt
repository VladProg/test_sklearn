Короткометражна комедія «ГКЧП» Аркадія Непиталюка вийшла в онлайн-кінотеатрі Takflix.

Про це повідомляє Державне агентство з питань кіно у Фейсбуці, передає Укрінформ.
Основні події картини розгортаються у дитячо-юнацькому таборі поблизу Запоріжжя, де підліток Андрій краде для Іри подарунки, щоб висловити свої почуття, та втікає від міліціонера, а вихователь Тарас прагне добитися уваги від директора Галини. Життя табору змінює новина: у Москві мітинги, а по телевізору ще від ранку крутять «Лебедине озеро».

Головні ролі зіграли зіграли Ірина Мак («Спіймати Кайдаша», «Номери») та Олег Стефан («Гуцулка Ксеня», «Захар Беркут»).
Стрічка виробництва Family Production стала одним із переможців конкурсу Держкіно «До 30-річчя Незалежності України».
Тakflix — онлайн-платформа, що працює за принципом «відео на запит», де можна легально дивитися українські фільми.