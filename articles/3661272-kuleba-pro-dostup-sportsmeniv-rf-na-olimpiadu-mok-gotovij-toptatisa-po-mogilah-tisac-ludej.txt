Намір Міжнародного олімпійського комітету допустити збірну росії до наступних Ігор говорить про його повну зневагу до смертей безневинних українців.

Як повідомляє кореспондент Укрінформу, таку думку на своїй сторінці у мережі Твіттер висловив міністр закордонних справ України Дмитро Кулеба.
“Намагання Міжнародного олімпійського комітету соромно замовчати воєнні злочини росії свідчить про те, наскільки далеко боги Олімпу відірвалися від реальності. МОК готовий топтатися по могилах тисяч безневинних людей, яких вбили й продовжують вбивати росіяни”, - написав Кулеба.

The efforts of the IOC to sweep Russian war crimes under the rug is a testament to how far the Olympic gods have become detached from reality. The IOC is willing to trample on the graves of thousands of innocent people who have been and are being killed by Russians.
— Dmytro Kuleba (@DmytroKuleba) January 28, 2023

Як повідомлялося, Міжнародний олімпійський комітет опублікував заяву, в якій припустив, що росіяни і білоруси зможуть виступити на Олімпіаді-2024 в Парижі під нейтральним прапором.
Міністр молоді та спорту України, президент Національного олімпійського комітету Вадим Гутцайт заявив, що для України неприпустимо, щоб російські та білоруські спортсмени брали участь в Олімпійських іграх.