Соціальна мережа Twitter заблокувала у 27 країнах Євросоюзу та Великої Британії пропагандистський російський ресурс РИА Новости.

Про це повідомляє Укрінформ із посиланням на ЗМІ країни-окупанта.

Усього було заблоковано сторінки РИА Новости, Срочные сообщения РИА Новости, РИА Новости Спорт, Прайм.
На початку березня у рамках боротьби зі свободою слова та створення закритого інформаційного простору в країні Росія заблокувала Twitter. У квітні cоцмережа також заблокувала обліковий запис російського пропагандистського телеканалу RT.