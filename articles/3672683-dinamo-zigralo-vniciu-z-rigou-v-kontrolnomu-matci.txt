За киян відзначився Царенко.

«Динамо» у товариському матчі на зборі у Туреччині зіграло внічию з «Ригою» з рахунком 1:1, передає Укрінформ.
Перший тайм завершився без забитих голів. А після перерви «Рига» вийшла вперед після голу Йоїча. До кінця зустрічі команда Мірчі Луческу зуміла зрівняти рахунок зусиллями Антона Царенка.
Раніше на зборі в Туреччині кияни програли віденському «Рапіду» (0:4), «Марібору» (0:2) та «Пахтакору» (0:1), зіграли внічию з «Аустрією Лустенау» (2:2), обіграли датський «Вайле» (2:0), «Політехніку» (2:0), «Шкендію» (1:0) та «Лієпаю» (2:0), а також розгромили «Унірю Деж» (5:1) та «Сілекс» (4:0). Також Динамо зіграло внічию з «Адана Демірспора» (0:0).
Наступний контрольний матч кияни проведуть 23 лютого проти латвійської «Валмієри».
Як повідомляв Укрінформ, «Динамо» посідає третє місце у турнірній таблиці УПЛ. Свій наступний матч у рамках чемпіонату України біло-сині проведуть із «Інгульцем» 4 березня.
Фото: facebook.com/fcdynamoua