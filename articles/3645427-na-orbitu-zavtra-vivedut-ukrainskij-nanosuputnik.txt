У США вивели на орбіту Землі наносупутник PolyITAN-HP-30, створений до 30-річчя Незалежності України фахівцями КПІ ім. Ігоря Сікорського.

Пряма трансляція запуску велася на ютюб-каналі КПІ, передає Укрінформ.
Зазначається, що запуск відбувся о 16:55 за київським часом з мису Канаверал за допомогою ракети-носія Falcon-9 компанії SpaceX.



Як повідомляв Укрінформ, наносупутник PolyITAN-HP-30 створили науковці Національного технічного університету України «Київський політехнічний інститут імені Ігоря Сікорського» виключно за бюджетні кошти, що надавались МОН у межах реалізації відповідних проєктів-переможців конкурсів наукових досліджень і розробок та договору базового фінансування.
Після виведення на заплановану орбіту наносупутник забезпечить реалізацію наукового експерименту з дослідження ефективності функціонування теплових труб різних конструкцій як основного елемента систем термостабілізації космічних апаратів.