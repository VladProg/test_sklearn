У 2022 року нідерландський експорт до росії скоротився на 38% порівняно з 2021 роком.

Про це повідомляє Укрінформ з посиланням на NOS.
“За даними Статистичного управління Нідерландів, експорт до росії скоротився на 38 відсотків у 2022 році порівняно з попереднім роком”, - йдеться у повідомленні.
Зазначається, що після повномасштабного вторгнення в Україну росія стала країною, яка потрапила під найбільшу кількість санкцій.
Внаслідок санкцій скоротилася торгівля росії з країнами ЄС, які до 2022 року були головними торговельними партнерами рф.
Найбільше санкції вдарили по експорту напівпровідників та мікросхем, але дослідження показують, що багато чипів потрапляють до росії через посередників.
Як повідомляв Укрінформ, Нідерланди виступають за створення штаб-квартири ЄС для боротьби з обходом санкцій та роботи з іноземними компаніями, які допомагають росії. Міністр закордонних справ Нідерландів Вопке Гукстра вважає, що вони мають бути покарані.
Фото: ANP