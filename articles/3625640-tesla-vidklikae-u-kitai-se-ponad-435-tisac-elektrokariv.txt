Компанія Tesla Ілона Маска відкликає ще понад 435 000 електричних автомобілів у Китаї, щоб усунути проблему з боковими габаритними вогнями.

Як передає Укрінформ, про це повідомляє Reuters.
У Державній адміністрації з регулювання ринку Китаю заявили, що відкликання електрокарів охоплює 142 277 автомобілів Model 3 і 292 855 Model Y.
Компанія випустить оновлення програмного забезпечення, щоб усунути проблему з боковими габаритними вогнями, які за екстремальних обставин можуть призвести до зіткнення.
Як повідомляв Укрінформ, минулого тижня китайський регулятор заявив, що компанія Tesla відкликає понад 80 тисяч електрокарів у Китаї через проблеми з програмним забезпеченням, які впливають на систему керування батареями в автомобілі.