В Україні розроблено чіткий алгоритм дій з фіксації злочинів проти довкілля - цими питаннями займається низка відомств.

Про це повідомляє Офіс Уповноваженого ВР з прав людини, передає Укрінформ.
“Ви можете зв’язатися з Міністерством захисту довкілля та природних ресурсів України за номером гарячої лінії 0 800 500 115 “Міндовкілля на зв’язку”; повідомити за адресою: вул. Митрополита Василя Липківського, 35, м. Київ, 03035 або за електронними адресами: info@mepr.gov.ua – для юридичних осіб, gr_priem@mepr.gov.ua – для звернень громадян”, - ідеться у повідомленні.
Для фіксації екозлочинів також можна звернутися до Державної екоінспекції України за адресою: Новопечерський провулок 3, корпус 2, м. Київ, 01042, за тел. (044) 521-20-38 або на e-mail: info@dei.gov.ua, або до Державної служби України з питань безпечності харчових продуктів та захисту споживачів за адресою: вул. Бориса Грінченка, 1, м. Київ, 02000, на цілодобову гарячу лінію: (044) 364-77-80, (050) 230-04-28 або на е-mail: econsumer - info@dpss.gov.ua.
“Сьогодні є низка онлайн-ресурсів, які фіксують злочини проти довкілля: чат-бот SaveЕcoВot, попередньо необхідно додати його до Telegram або Viber; чат-бот ЕкоШкода; застосунок “ЕкоЗагроза”; застосунок “Екоінспектор 2” (Ecoinspector 2), який автоматично генерує звернення та повідомляє про екологічні злочини Держекоінспекцію”, - поінформували у пресслужбі.
З цих питань також можна звернутися до Уповноваженого Верховної Ради з прав людини за адресою: вул. Інститутська, 21/8, м. Київ, 01008; на електронну пошту: hotline@ombudsman.gov.ua; на гарячу лінію: 0800501720; за тел. 044-299-74-08.
Матеріали, отримані цими державними органами, слугуватимуть доказами для визначення міри забруднення довкілля, кваліфікації вчиненого злочину, обчислення збитків, установлення та притягнення до відповідальності винних осіб, а також стягнень репарацій з рф.
В Офісі омбудсмана зазначають, що свідомі дії кожного українця з метою фіксування екозлочинів допоможуть привернути увагу світової спільноти та винести питання екоциду на міжнародне обговорення.
Як повідомлялося, у листопаді минулого року в Держекоінспекції збитки екології України від війни оцінили більш ніж у 1,3 трильйона гривень.
Фото: Павло Кириленко