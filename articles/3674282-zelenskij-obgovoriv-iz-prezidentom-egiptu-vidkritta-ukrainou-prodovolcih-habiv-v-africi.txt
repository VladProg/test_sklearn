Президент Володимир Зеленський обговорив із главою Єгипту Абделем Фаттахом Ас-Сісі питання продовольчої безпеки та відкриття Україною продовольчих хабів в Африці.

Як передає Укрінформ, про це Зеленський повідомив у Телеграмі.
«Провів розмову з президентом Єгипту Абделем Фаттахом Ас-Сісі. Говорили про посилення продовольчої безпеки та взаємодію у відкритті Україною продовольчих хабів в Африці, важливість продовження зернової ініціативи», — зазначив він.
Також президенти підтримали цілі та принципи Статуту ООН, зокрема суверенітету й територіальної цілісності держав.
Як повідомляв Укрінформ, під час відкриття Саміту світових лідерів на кліматичній конференції ООН COP27 Президент Єгипту Абдель Фаттах Ас-Сісі закликав до припинення війни між росією та Україною.
Фото: ОП