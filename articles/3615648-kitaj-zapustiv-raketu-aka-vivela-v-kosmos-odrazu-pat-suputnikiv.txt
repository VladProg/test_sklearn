Китай у середу запустив ракету-носій CERES-1 Y4, яка вивела в космос п'ять комерційних супутників.

Як передає Укрінформ, про це повідомляє Сіньхуа.
Ракета-носій стартувала о 14:20 за пекінським часом із космодрому Цзюцюань на північному заході Китаю, доправивши п'ять комерційних супутників "Цзілінь-1 Гаофень 03D" на заплановану орбіту.

Вантажі, що доставляються ракетою-носієм CERES-1 Y4, будуть використовуватися для надання комерційних послуг дистанційного зондування.
Розроблена ракетобудівною компанією Galactic Energy, CERES-1 являє собою малогабаритну твердопаливну ракету-носій, здатну виводити мікросупутники на низьку навколоземну орбіту.

Для ракет-носіїв серії "CERES-1" цей політ став четвертим за рахунком.
Як повідомляв Укрінформ, 15 листопада Китай успішно запустив у космос новий супутник дистанційного зондування сімейства "Яогань-34".
Фото: Wang Jiangbo/Xinhua