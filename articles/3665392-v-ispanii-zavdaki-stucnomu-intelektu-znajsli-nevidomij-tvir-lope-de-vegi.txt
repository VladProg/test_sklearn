У Національній бібліотеці Іспанії завдяки застосуванню штучного інтелекту вдалося знайти невідому до цього часу п’єсу Лопе де Веги, написану кілька століть тому.

Про це повідомляє CNN, передає Укрінформ.
«Технології штучного інтелекту (ШІ), що були використані під час розшифрування непізнаних історичних робіт у Національній бібліотеці Іспанії, дозволили знайти прихований скарб – досі невідому п’єсу одного з найвидатніших авторів цієї країни, Фелікса Лопе де Веги. Експерти підтвердили, що саме він, один із найвидатніших авторів іспанського «Золотого століття», написав п’єсу "La francesa Laura" (“Француженка Лаура”) за кілька років до своєї смерті у 1635 році», - йдеться у повідомленні.

Фото: АА

Рукопис, знайдений в архівах бібліотеки, був копією цього твору, зробленою наприкінці 17-го століття, значно пізніше після смерті автора. Його виявили під час дослідницької роботи фахівці з Віденського університету та Університету Вальядоліда, які застосували ШІ для розшифруваня 1300 анонімних рукописів та книжок. Для встановлення авторства робіт використовувався метод вивчення порядку застосування слів тим або іншим автором.
Дослідники тісно пов’язують знайдений текст з іменем Лопе де Веги, тому що такі словосполучення використовував лише він з-поміж більш ніж 350 авторів, чиї роботи також були частиною експерименту.
Віднайдений твір протягом наступних місяців буде виданий іспанською мовою, та знову буде доступним для широкої публіки.
Як повідомлялося, компанія Apple почала використовувати штучний інтелект (ШІ) для озвучування аудіокниг у сервісі Apple Books.