Збірна України із дзюдо провела тренування перед першим турніром серії Гран-прі у новому році.

Змагання стартують у Португалії вже найближчої п'ятниці, передає Укрінформ.
«Синьо-жовті» прибули до Португалії без лідерки національної команди Дар'ї Білодід. Її місце у ваговій категорії до 57 кг зайняла Анастасія Чижевська.
Склад України на турнір Гран-прі Португалії:
жінки - Анастасія Чижевська (до 57 кг), Анастасія Антипіна (до 63 кг), Наталія Чистякова (до 70 кг), Єлизавета Литвиненко, Юлія Курченко (обидві - до 78 кг), Руслана Булавіна, Кристина Гоман (обидві - понад 78 кг);
чоловіки - Артем Лесюк, Дільшот Халматов (обидва - до 60 кг), Богдан Ядов, Каро Марандян (обидва - до 66 кг), Олександр Кошляк, Владислав Казимиров (обидва - до 73 кг), Геворг Манукян (до 81 кг), Антон Савицький (до 100 кг), Яків Хаммо (понад 100 кг).
За словами тренерського штабу, основною задачею на турнір для спортсменів є набір рейтингових очок для олімпійської кваліфікації.
Фото: xsport.ua.