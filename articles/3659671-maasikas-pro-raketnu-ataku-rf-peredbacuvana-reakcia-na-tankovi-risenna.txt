Голова Представництва ЄС в Україні Матті Маасікас назвав сьогоднішній масований ракетний обстріл українських міст передбачуваною реакцією росії на вчорашні рішення партнерів щодо постачання танків Україні.

Про це дипломат написав у Твіттері, передає Укрінформ.
«Передбачувана реакція на вчорашні танкові рішення – ракетні хвилі, випущені державою-агресором, в тому числі по Києву», - зазначив Маасікас.
Він додав, що у Києві з 8 ранку оголошено повітряну тривогу, працює ППО.
Посол ЄС зазначив, що всі працівники Представництва ЄС в Україні перебувають в укриттях і продовжують роботу задля зміцнення відносин між Європейським Союзом та Україною та перемоги України.
Як повідомляв Укрінформ, у середу Німеччина й США оголосили про постачання основних бойових танків в Україну.