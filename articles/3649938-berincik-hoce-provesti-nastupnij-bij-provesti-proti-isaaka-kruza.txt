Ісаак Круз володіє поясами WBC Silver та WBO Inter-Continental у легкій вазі.

Чемпіон WBO International та EBU у легкій вазі Денис Берінчик (17-0, 9 КО) розповів, з ким хоче провести поєдинок, повідомляє KyivFM, передає Укрінформ.

«Є рейтинг WBO, і в ньому є цікавий боєць Ісаак Круз, він з Мексики, він молодий. Він – непоганий боксер, я третій номер рейтингу (Берінчик йде на 4-й позиції), він – за мною, піджимає мене», - сказав Берінчик.

На початку грудня українець у поєдинку проти француза Івана Менді здійснив захист титулу WBO International, а також став чемпіоном Європи в легкій вазі за версією Європейської боксерської ради. Перемогу у цьому бою Берінчик здобув одноголосним рішенням суддів.

Звитяга над Менді стала для українського боксера 17-ю у професійній кар'єрі.

Як повідомляв Укрінформ, після бою Берінчик підписав контракт з новим промоутером - Queensberry Promotions.

Фото: K2 Promotions Ukraine