Перша «ракетка» України Ангеліна Калініна виграла перший матч на Відкритому чемпіонаті Австралії з тенісу, який розпочався у Мельбурні.

У стартовому колі змагань Калініна упевнено обіграла американку Коко Вандевеге - 6:3, 6:1, передає Укрінформ.
Тенісистки провели на корті 1 годину 15 хвилин.
Наступною суперницею українки буде посіяна під 15-м номером Петра Квітова з Чехії, яка взяла гору над бельгійкою Елісон Ван Ейтванк - 7:6 (7:3), 6:2.
Калініна вдруге грає в основі Australian Open. Торік Ангеліна поступилася у першому колі майбутній чвертьфіналістці американці Джессіці Пегулі.
Перший у сезоні турнір серії Grand Slam триватиме до 29 січня.
Фото: Getty Images.