Вийшов тизер-трейлер фільму режисера Мирослава Латика «Королі репу».

Як передає Укрінформ, про це повідомляє пресслужба Держкіно.

"За сюжетом, 17-річний хлопець на прізвисько Казан (Михайло Дзюба) понад усе мріє стати відомим репером та підкорити серце своєї дівчини. Заради своїх мрій Казан готовий ризикнути, але обставини спрямовують його життя в іншому напрямку, де на нього чекає боротьба за успіх, боротьба за кохання, боротьба за виживання", - йдеться у повідомленні.
Головні ролі у стрічці виконали Михайло Дзюба, Wellboy (Антон Вельбой), Ірма Вітовська, Карина Химчук, Юрій Кулініч, Дмитро Хом’як, Андрій Борис.
Композитором та саундпродюсером фільму виступив Cepasa (Павло Ленченко).
Виробництво: Kristi Films за участі UPHub та підтримки Державного агентства України з питань кіно і Міністерства культури та інформаційної політики України.
Стрічка має вийти у прокат влітку цього року.
Як повідомлялося, фільм «Королі репу» Мирослава Латика здобула перемогу на міжнародному кінофестивалі Vvfilmf в Італії.