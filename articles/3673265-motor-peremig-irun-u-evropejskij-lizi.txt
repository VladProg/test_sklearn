Українська команда посідає п'яте місце у групі D.

«Мотор» обіграв «Ірун» у дев’ятому турі групового раунду Європейської ліги – 33:31, передає Укрінформ.
У першій половині на майданчику відбувалася рівна боротьба. Суперники по черзі виходили вперед, а на перерву команди пішли за рівного рахунку.
На початку другого тайму «Ірун» зумів вирватися вперед. «Мотор» знову вирівняв гру, провів відрізок 5:0 та створив комфортну перевагу +4. Після цього запорізька команда довела матч до перемоги.
«Мотор» набрав 5 очок і посідає п’яте місце у групі D. У заключному матчі запорожці зіграють із «Єврофарм Пелістер», який розташувався на четвертому рядку.

Як повідомляв Укрінформ, до 1/16 фіналу Європейської ліги вийдуть чотири команди з групи.
Фото: Getty Image