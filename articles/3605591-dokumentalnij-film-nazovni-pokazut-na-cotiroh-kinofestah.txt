Документальний фільм Ольги Журби "Назовні" покажуть на чотирьох міжнародних кінофестивалях - в Угорщині, Іспанії, Фінляндії та Канаді.

Як передає Укрінформ, про це повідомляє пресслужба Держкіно.
"У листопаді фільм буде продемонстровано на чотирьох міжнародних кінофестивалях: Verzio International Human Rights Documentary Film Festival в Угорщині, ARKTISEN UPEETA у Фінляндії, Montreal International Documentary Festival у Канаді та ZINEBI International Film Festival в Іспанії", - йдеться у повідомленні.
Зазначається, що дебютна повнометражна стрічка режисерки розповідає історію хлопця Роми, який 13-річним юнаком перебував на барикадах Майдану, а у 18 намагається вижити в маленькому кримінальному провінційному містечку.
Фільм створено у копродукції трьох країн: України (кінокомпанія Moon Man), Нідерландів (Tangerine Tree) та Данії (Final Cut for Real). "
Як повідомлялося, документальний фільм Ольги Журби "Назовні" отримав премію The Willy Brandt Documentary Film Award for Freedom and Human Rights з -поміж 10 заявлених фільмів.
Фото: usfa.gov.ua