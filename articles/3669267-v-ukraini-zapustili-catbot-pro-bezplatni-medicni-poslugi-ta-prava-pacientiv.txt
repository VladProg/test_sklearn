За допомогою сервісу «Календар здорових українців» тепер можна дізнатися, в якому віці варто робити ті чи інші щеплення й обстеження, і які з них є безкоштовними.

Як передає Укрінформ, про це повідомляє Міністерство з питань реінтеграції тимчасово окупованих територій у Телеграмі.


Чат-бот також надає персональні рекомендації щодо покращення стану здоров’я та показує найближчі до користувача медичні заклади з необхідними послугами.


Сервіс складається з п'яти основних розділів: «Знайомство», «Системи на контролі», «Персональні рекомендації», «Щеплення за календарем і без» і «Де пройти обстеження».


Скористатися чат-ботом можна у Телеграмі та Вайбері.


Як повідомляв Укрінформ, чат-бот із пошуку Пунктів незламності розпочав роботу в мобільному застосунку Вайбер.