Комітет Національної премії імені Тараса Шевченка оголосив список кандидатур на здобуття премії у 2023 році

Про це повідомляється на сайті Комітету з національної премії ім.Тараса Шевченка, передає Укрінформ.
Комітет з Національної премії України імені Тараса Шевченка оприлюднив список кандидатур на здобуття Національної премії України імені Тараса Шевченка 2023 року. Головну культурну нагороду України вручать митцям у сферах літератури, літературознавства та мистецтвознавства, журналістики, музичного і візуального мистецтв, кіно та театру.
У номінації "Література" представлено 19 кандидатур:

Олександр Авербух, книга поезій "Жидівський король";
Олександр Герасименко, роман "Країна в смартфоні";
Любомир Дереш, роман "Там, де вітер";
Катерина Калитко, книга поезій "Орден мовчальниць";
Василь Клічак, книга поезій "Сорочка Геракла";
Мирослав Лазарук, книга поезій "Тилинка й литаври";
Сергій Мартинюк, книга "Пишаюсь, що я - Українець, або Лелеки своїм гніздам не зраджують";
Василь Мойсишин, книга поезій "Матерія";
Валерій М'ятович, книга "Нехай святиться ім'я Твоє...";
Володимир Олійник, книги поезій "Нескорений народ", "Сонцемить";
Микола Павленко, роман-дилогія "Далеке марево часу, або Останній рубіж отамана Шалого" та повість "Дві зустрічі, дві долі";
Святослав Праск, роман "Сотенний Лис";
Микола Ремньов, романи "Таврований", "Зачистка";
Ольга Слоньовська, роман-експеримент "Тетраедр";
Владислав Стольников, книга поезій "Ужинок серпневого надвечір'я";
Людмила Таран, книга прози "Айвенко, або Чоловіки - це...";
Віктор Тімченко (Тимченко), книги поезій "Перед обрієм", "Світе мій білий";
Артем Чередник (Артем Чех), роман "Хто ти такий?";
Анатолій Шкуліпа, книга поезій "Озноб".

У номінації "Літературознавство та мистецтвознавство" три кандидатури:

Віктор Жадько, книги "Коли б то Бог дав мені притулитися до університету", "У всякого своя доля";
Михайло Назаренко, книга "Крім "Кобзаря" Антологія української літератури. 1792-1883." У двох частинах;
Людмила Тарнашинська, книга "Українське шістдесятництво: профілі на тлі покоління. Історико-літературний та поетикальний аспекти".

У номінації "Публіцистика, журналістика" представлені:

Станіслав Аржевітін, книга у двох томах "Закарпатська Україна: викорінення Карпатської України";
Валерій Бебик, Анастасія Устюжаніна, Віталій Суддя, публіцистичний мульти-медіапроєкт "ІВАН КОТЛЯРЕВСЬКИЙ: УКРАЇНСЬКА СПЕЦОПЕРАЦІЯ "ЕНЕЇДА";
Ольга Дубчак, книги "Чути українською", "Бачити українською";
Павло Казарін, книга "Дикий Захід Східної Європи";
Богдан Логвиненко, Микола Носок, Карина Пілюгіна, документальний серіал "Деокупація";
Олександр Михайлюта, книга "Відсіч";
Віталій Портніков, публіцистика 2017-2022 років;
Олег Романчук, книга "Не бійсь. Не зраджуй. Не мовчи. Публіцистики воєнного часу";
Світлана Чорна, книга "Українська Церква і московські міфи".

У категорії "Музичне мистецтво" представлені:

Марія Бурмака, проєкт "Улюблені класики";
Гурт "Хорея Козацька", аудіоальбом "Пісні Української революції";
Євген Петриченко (композитор), Богдан Пліш (головний диригент Ансамблю класичної музики імені Бориса Лятошинського);
Ольга Кононенко (гендиректорка Національного будинку органної та камерної музики), музичний альбом-диптих "КОЛЯДА-ТРИБ'ЮТ";
Олександр Тищенко (композитор), Юрій Курач (диригент), концертна програма "Зацвіла в долині червона калина";
Богдан Шиптур (композитор), хорові твори "Молитва до Богородиці", "І мертвим, і живим...", "Світає, край неба палає", "Синам України", "Любіть Україну"; кантата "На крилах вічності".

У номінації "Візуальні мистецтва" представлені:

Наталія Делієва (авторка), Валерій Костюк (автор, громадянин Канади), Таїсія Пода (режисерка), мультимедійна виставка "Імерсивний світ Тараса Шевченка";
Віталій Кравець (художник), серія робіт "Анатомія Безхребетних".

У номінації "Кіномистецтво" представлені:

Марина Горбач (авторка сценарію і режисерка), повнометражний ігровий фільм "Клондайк";
Олеся Жураківська (виконавиця головної ролі), Валентина Руденко (авторка ідеї та сценарію), Тарас Ткаченко (режисер-постановник), Тетяна Куц, Вікторія Горенштейн (продюсерки), телевізійний серіал "МАМА";
Олександр Зінченко (автор сценарію), Сергій Лисенко (режисер), документальний серіал "Колапс. Як українці зруйнували імперію зла";
Ірина Цілик (режисерка), фільм "Земля блакитна, ніби апельсин".

У номінації "Театральне мистецтво" представлені:

Олексій Гнатковський (режисер), комедія Вільяма Шекспіра "12 ніч, або Що собі хочете" Івано-Франківського національного академічного драматичного театру імені Івана Франка;
Дмитро Захоженко (режисер), Олексій Хорошко (сценограф), Марія Антоняк (художниця по костюмах), Оксана Цимбаліст, Василь Сидорко (актори), вистава "Філоктет. Античний рейв" за п'єсами Софокла та Гайнера Мюллера Львівського академічного драматичного театру імені Лесі Українки.