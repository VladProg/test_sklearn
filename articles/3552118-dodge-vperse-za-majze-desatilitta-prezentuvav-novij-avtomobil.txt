Dodge, американська автомобілебудівна компанія в складі корпорації Chrysler, представила новий кросовер 2023 Dodge Hornet.

Як передає Укрінформ, про це повідомляє CNET.






У базовій моделі Hornet GT встановлений 2-літровий двигун із потужністю у 265 кінських сил та крутним моментом у 295 Нм. Легковик може розігнатися до 96 км за годину за 6,5 секунд.
Також автомобіль має 9-ступчасту автоматичну коробку передач.
Водночас, у кросовера буде й гібридна модель Hornet R/T із 1,3-літровим двигуном та електробатареєю з потужністю в 15,5 кВт за годину. Загальна потужність авто становить понад 285 к.с. та 383 Нм.
Транспортний засіб із 6-ступчастною автоматичною коробкою передач може розігнатися до 96 км за годину за 6,1 секунди. Легковик має можливість проїхати до 48 км на одній зарядці.
Зазначається, що базовий екземпляр 2023 Dodge Hornet коштуватиме трохи менш як 30 тисяч доларів США, а перші автомобілі слід очікувати у дилерів наприкінці цього року.
Як повідомляв Укрінформ, каліфорнійська компанія Meyers Manx представила електричний багі Meyers Manx 2.0 Electric.