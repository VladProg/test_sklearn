Оборонні компанії Ізраїлю та США будуть спільно розробляти лазерну систему протиракетної оборони.

Як повідомляє Укрінформ, про це пише Сіньхуа.



“Ізраїльська державна компанія “Rafael” та американський виробник зброї “Lockheed Martin” уклали угоду про спільну розробку високоенергетичної лазерної бойової системи”, - йдеться у матеріалі.

Зазначається, що угодою передбачена “розробка, випробування та виробництво системи у США та Ізраїлі”.
Майбутня система базуватиметься на лазерній оборонній системі Iron Beam, яку вже використовує “Rafael” та міноборони Ізраїлю. З потужністю 100 кіловатів, Iron Beam має намір стати дієвою системою протиповітряної оборони наземного базування, яка діятиме проти ракет, мін, дронів та інших загроз, безпосередньо вражаючи цілі високоенергетичним лазером.