Команда реагування на інциденти Національного агентства з кібербезпеки Італії заявила про збільшення кількості DDoS-атак на італійські установи з боку російських хакерських груп.

Як передає Укрінформ, про це повідомляє ANSA.
У відомстві заявили, що ці атаки носили «демонстративний» характер і не призвели до порушень цілісності та конфіденційності систем.
Проте також зазначено, що атаки, ймовірно, посиляться в найближчі місяці, і державним установам рекомендовано приділити велику увагу безпеці своїх ІТ-систем і оцінити, чи потрібно їм підвищувати рівень захисту від DDoS-атак.
Як повідомляв Укрінформ, у компанії Microsoft заявили, що цієї зими росія активізує свою кібернетичну діяльність, намагаючись вплинути на країни, які надають підтримку Україні.