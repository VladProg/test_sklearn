Німеччина має разом з іншими союзниками та партнерами скоординовано передати Україні бойові танки.

Про це голова Мюнхенської конференції з безпеки заявив в інтерв’ю Укрінформу.
«Я вважаю, що ми повинні прийняти пропозиції Європейської ради з міжнародних відносин про те, що Німеччина має бути частиною консорціуму, де всі країни, які мають танки Leopard у своїх Збройних силах, передають їх, разом навчають солдат тощо», - сказав посол.
Він висловив припущення, що такий процес може розпочатися під егідою зустрічі в Рамштайні, яка відбудеться 20 січня.
Хойсген нагадав, що Берлін протягом останнього року вже відступав від визначених ним самим «червоних ліній» і заборон. Це стосувалося, зокрема, газопроводу «Північний потік-2», введення економічних санкцій, що ФРН не постачатиме зброю в Україну.
«А сьогодні ми в авангарді санкцій, ми припинили імпорт газу з росії, ми поставили багато зброї. П’ятого січня ми домовилися про поставку БМП Marder. Сподіваємось, тепер Німеччина перетне наступну «червону лінію» і приєднається до консорціуму, що поставляє бойові танки Leopard», - сказав Хойсген, який від самого початку підтримував постачання Україні танків.
Як повідомлялося, до цього часу глава німецького уряду вагається з прийняттям відповідного рішення, але останнім часом тиск на Берлін зростає з боку країн, які готові передати свої танки Leopard і потребують для цього дозволу Німеччини.