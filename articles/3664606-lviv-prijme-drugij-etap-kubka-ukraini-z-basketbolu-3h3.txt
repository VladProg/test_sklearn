Другий етап Кубка України з баскетболу 3х3 прийматиме Львів.

Змагання пройдуть 12 лютого, а перед цим, 10-11 лютого, у Львові пройдуть перші тури чемпіонату України для юніорів та юніорок в категоріях U18 та U23, передає Укрінформ.
Кубок України 3х3 присвячений пам'яті загиблих захисників України. Протягом кожного туру буде вшанована пам'ять українських героїв, які поклали своє життя задля свободи України, а призовий фонд кожного туру буде передано родинам загиблих героїв в містах, де будуть відбуватись змагання.
Перший етап пройшов в Івано-Франківську. Його переможцями стали команди КФВ (Івано-Франківськ) та «Франківськ».
Участь у змаганнях можуть взяти, як професіональні клуби так і аматори. Зокрема у першому турі в Івано-Франківську виступали гравці команд чоловічої і жіночої Суперліг, Вищої ліги, а також представники аматорських колективів.
Фото: facebook.com/UkrBasket.