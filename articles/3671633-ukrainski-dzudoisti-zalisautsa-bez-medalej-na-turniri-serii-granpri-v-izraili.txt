У Тель-Авіві (Ізраїль) триває міжнародний турнір із дзюдо серії Grand Slam.

Другий змагальний день також не приніс нагород збірній України, передає Укрінформ.
В 1/16 фіналу достроково завершили виступ Олександр Кошляк, Владислав Казіміров (обидва - вагова категорія до 73 кг), Гєворг Манукян, Сергій Крівчач (обидва - 81 кг), на стадії 1/8 фіналу зупинилася Наталія Чисяткова (70 кг).
У заключний день турніру на татамі вийдуть українці Артем Бубир, Марат Крижанський (обидва - 90 кг), Антон Савицький (100 кг), Євгеній Балєвський (понад 100 кг), а також Юлія Курченко (78 кг), Руслана Булавіна, Діана Семченко (обидві - понад 78 кг).
Як повідомляв Укрінформ, напередодні у Тель-Авіві 5-те місце посіла дворазова чемпіонка світу, призерка Олімпійських ігор Дар'я Білодід (57 кг).