Американська компанія SpaceX у вівторок вивела на орбіту іспанський супутник зв'язку Amazonas Nexus від компанії Hispasat.

Про це SpaceX повідомила у Твіттері, передає Укрінформ.



«Виведення супутника компанії Hispasat Amazonas Nexus підтверджено», - йдеться в повідомленні.


Deployment of @Hispasat’s Amazonas Nexus confirmed pic.twitter.com/jx7uE82UmL
— SpaceX (@SpaceX) February 7, 2023




Як зазначається, запуск здійснено за допомогою ракети Falcon 9 з 40-го стартового комплексу на базі Космічних сил США на мисі Канаверал у Флориді.


Watch Falcon 9 launch the @Hispasat Amazonas Nexus mission to orbit → https://t.co/bJFjLCiTbK https://t.co/yzzu6An92f
— SpaceX (@SpaceX) February 7, 2023




Після цього перший багаторазовий ступінь ракети-носія Falcon 9, який використовувався вже вшосте, здійснив вертикальну керовану посадку на автономний безпілотний корабель Just Read the Instructions в Атлантиці.


Falcon 9’s first stage has landed on the Just Read the Instructions droneship pic.twitter.com/pULkVL0dYi
— SpaceX (@SpaceX) February 7, 2023




Запущений супутник призначений для надання розширених послуг зв'язку на обох американських континентах та в Атлантиці, зокрема для повітряних та морських суден.



Як повідомляв Укрінформ, минулого тижня SpaceX запустила на навколоземну орбіту ще 53 супутники системи супутникового інтернету Starlink.
Фото: SpaceX