Українка Марта Костюк та Олена-Габріела Русе з Румунії пробилися до 1/4 фіналу Відкритого чемпіонату Австралії з тенісу у Мельбурні.

У третьому колі парного розряду змагань українсько-румунський дует здобув перемогу над чешками Міріам Колодзейовою та Маркетою Вондроушовою - 6:3, 6:4, передає Укрінформ.
Путівку до півфіналу Australian Open Костюк та Русе розіграють з переможницями протистояння посіяного під 4-м номером австралійсько-бельгійського тандему Сторм Сандерс - Елізе Мертенс зі швейцарсько-румунською парою Вікторія Голубич - Моніка Нікулеску.
Як повідомлялося, Марта Костюк у третьому колі одиночного розряду поступилася третій «ракетці» світу американці Джессіці Пегулі.
Відкритий чемпіонат Австралії триватиме до 29 січня.
Фото: Getty Images.