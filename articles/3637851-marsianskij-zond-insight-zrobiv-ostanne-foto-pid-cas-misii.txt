Дослідний апарат InSight американського космічного агентства NASA зробив останню фотографію на Марсі в межах своєї місії.

Про це повідомляє Space.com, передає Укрінформ.
За інформацією NASA, InSight не відповів на сигнали з Землі, тож американські астрономи припускають, що марсіанський посадковий модуль вже завершив свою роботу.
Апарат останніми місяцями відчував брак електроенергії, оскільки його сонячні батареї дедалі більше вкривалися пилом.

NASA запустила посадковий апарат InSight (Interior Exploration using Seismic Investigations, Geodesy and Heat Transport) у травні 2018 року, модуль сів на Марсі в листопаді того ж року.
Місія InSight була амбітною: зрозуміти структуру Марса, використовуючи сейсмометр для вимірювання землетрусів і запустити зонд під поверхню Марса. Проте зонд не зміг сягнути достатньої глибини, щоб досягти своїх цілей.
Як повідомляв Укрінформ, дослідний апарат InSight американського космічного агентства NASA зафіксував на Марсі найпотужніший досі землетрус магнітудою 4,7.
Фото: NASA/JPL