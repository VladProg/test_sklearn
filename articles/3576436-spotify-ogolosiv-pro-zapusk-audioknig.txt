Стримінговий сервіс Spotify презентував сервіс аудіокниг, який на початковому етапі буде лише доступний для слухачів у США.

Як передає Укрінформ, про це повідомляє CNBC.
У компанії заявили, що користувачі матимуть змогу купити й прослуховувати понад 300 000 аудіокниг на свій вибір.
Користувачі, зацікавлені в прослуховуванні аудіокниг, можуть знайти їх у своєму пошуку, бібліотеці та своїх рекомендаціях на власній домашній сторінці застосунка.
Spotify планує зробити аудіокниги доступними й для користувачів із інших країн та додати нові функції після запуску в США.
Зазначається, що у 2015 році Spotify представив подкасти, і наразі у стримінговому сервісі завантажено вже понад 4,4 мільйона подкастів.
Як повідомляв Укрінформ, у стримінговому музичному сервісі Spotify з'явився плейліст до Дня Незалежності України.
Із 18 квітня Spotify більше недоступний для користувачів з росії.