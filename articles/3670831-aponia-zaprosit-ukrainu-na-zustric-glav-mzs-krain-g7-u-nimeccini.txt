Японія запросить главу МЗС України Дмитра Кулебу на зустріч міністрів закордонних справ країн “Групи семи” (G7), яка відбудеться у Німеччині 18 лютого.

Про це заявив міністр закордонних справ Японії Йосімаса Хаяші, передає Укрінформ з посиланням на Reuters.
Як організатор зустрічі та голова саміту G7 цього року, Японія також готується провести онлайн-зустріч G7 24 лютого, приурочену до роковин повномасштабного вторгнення росії в Україну.
Очікується, що заходи підтримки України та санкції проти росії стануть головним пріоритетом для лідерів G7.
Як повідомляв Укрінформ, Японія, яка цьогоріч головує у "Групі семи" (G7), очікує, що війна росії в Україні домінуватиме в переговорах між найбільшими економіками світу.
Фото: Getty Images