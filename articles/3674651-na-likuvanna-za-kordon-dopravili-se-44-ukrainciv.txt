Міністерство охорони здоров'я спільно з Єврокомісією евакуаційними рейсами доправили на лікування до європейських клінік ще 44 українських громадян.

Про це повідомляє Міністерство охорони здоров'я, передає Укрінформ.
"Цього тижня евакуювали групу з 44 громадян, серед яких – люди з мінно-вибуховими пораненнями зі Львівщини, Київщини, Дніпропетровщини, Вінниччини, Одещини та територій активних бойових дій. Крім того, евакуйовані й онкопацієнти, які потребують продовження спеціалізованого лікування. Пацієнтів прийняли у медзакладах Австрії, Данії, Німеччини, Норвегії та Іспанії", - йдеться у повідомленні.



Фото: МОЗ
У МОЗ зазначили, що на лікування за кордон евакуюють як дорослих, так і дітей із важкими пораненнями, опіками та захворюваннями, які потребують спеціалізованої та невідкладної медичної допомоги.
За потреби пацієнтів супроводжують родичі або близькі, враховуючи необхідність у сторонній допомозі та підтримці через важкий стан, а також у подальшому післяопераційному догляді.
Міжнародні партнери у взаємодії зі службою екстреної медичної допомоги МОЗ України забезпечують транспортування пацієнтів від лікарні у прифронтовій території через медичний хаб у Львові до аеродрому в Польщі. Далі повітряними госпіталями чи спеціальним авіатранспортом перевозять українців у країни Європи для спеціалізованого лікування.
Від початку війни МОЗ разом із міжнародними партнерами вдалося евакуювати вже 2600 українських пацієнтів.
Перше фото илюстративне