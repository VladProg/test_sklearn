Американська компанія Rotor X Aircraft Manufacturing Company показала швидкісний одномісний електричний траспортний засіб із вертикальним зльотом і посадкою (eVTOL).

Як передає Укрінформ, про це повідомляє New Atlas.
У компанії стверджують, що літаючий апарат Dragon (Дракон) може набирати швидкість до 101 км за годину.
Ба більше, RotorX встановив вісім повітряних гвинтів. При цьому кожен гвинт запускається завдяки електродвигуну із потужністю по 16 кВт.
Компанія також заявляє, що максимальний час польоту Dragon становить близько 20 хвилин. Він може перевозити пілотів вагою до 113 кг.

Сам літаючий транспортний засіб керується джойстиком.
Що стосується ціни, то апарати продаватимуться за 99 тисяч доларів США, щойно поставки розпочнуться в серпні 2023 року.
RotorX знижує цю суму до 85 000 доларів США для тих, хто готовий внести депозит у 19 500 доларів США вже зараз за попереднє замовлення Dragon.
Зазначається, що у середині апарату знаходиться балістичний парашут для безпеки пілота.
Як повідомляв Укрінформ, каліфорнійська компанія Archer Aviation успішно здійснила перший перехідний політ зі своїм прототипом повітряного таксі з вертикальним зльотом і посадкою (eVTOL) під назвою Maker.
Фото: RotorX