Енергетики спільно з мобільними операторами 19-20 листопада відновили роботу у всіх регіонах України 3300 базових станцій, які постраждали внаслідок російської агресії.

Про це повідомив віцепрем'єр-міністр - міністр цифрової трансформації Михайло Федоров у Телеграмі, передає Укрінформ.
«Запустили ще 3300 базових станцій по всій країні за вихідні. А це – сотні тисяч абонентів, у яких нарешті з‘явився мобільний зв‘язок та інтернет», - зазначив міністр.
Федоров зауважив, що відновлення зв‘язку продовжується 24/7 практично у кожній області країни.
Він додав, що кілька днів половина мобільної мережі Одеської області не функціонувала через обстріли енергетичної інфраструктури. Зараз працює вже 80% мережі.
Як повідомлялось, 15 листопада росіяни завдали чергового масового удару по енергетичних об’єктах; напередодні звільнення українськими військовими Херсону, який тривалий час знаходився під окупацією.
Атака на енергосистему стала найбільшою з початку російської агресії. Влучання відбулись як по об‘єктах генерації, так і по системі передачі електроенергії.