Ракетна атака на Одесу є відповіддю путіна на включення історичного центру міста-порту до Списку всесвітньої спадщини ЮНЕСКО під загрозою.

Про це заявив у Твіттері міністр закордонних справ Дмитро Кулеба, передає Укрінформ.
«Під час сьогоднішньої масованої ракетної атаки росія завдала удару по Одесі, спричинивши масові перебої з електроенергією. Це є відповіддю путіна на вчорашнє включення історичного центру Одеси до Списку всесвітньої спадщини під загрозою та взяття його посилений захист ЮНЕСКО», - написав глава української дипломатії.
Як повідомлялося, на Одещині внаслідок ранкового ракетного обстрілу ворога пошкоджені два об'єкти енергетичної інфраструктури.
«Історичний центр міста-порту Одеса» 25 січня було включено до Списку Всесвітньої спадщини ЮНЕСКО під загрозою.
Фото: МЗС України