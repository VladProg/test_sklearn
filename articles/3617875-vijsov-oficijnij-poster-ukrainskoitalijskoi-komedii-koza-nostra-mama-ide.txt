Презентований офіційний постер українсько-італійської комедії про сім’ю та мафію «Коза Ностра. Мама їде».

Як передає Укрінформ, про це повідомляє пресслужба Держкіно.
"Цей фільм - гаряча суміш італійського темпераменту та українського норову. Влада - любляча мама, яка хоче піклуватися про доньку та її родину, хоч їм це не завжди потрібно. Дон Фредо - мафіозі, який усе життя вклав у «бізнес», забувши про інтереси сім’ї. А діти як діти - сучасні, вперті, з новими поглядами на життя та мріями про самостійність. Чи знайде Влада любов, Фредо - гармонію, а діти - свободу від владних батьків, дізнайтесь у кіно вже з 1 грудня", - йдеться в описі до фільму.

Головну роль у стрічці зіграла Ірма Вітовська.
Фільм створено FILM.UA Group (Україна), Pepito Produzioni та Rai Cinema (Італія) за підтримки Державного агентства України з питань кіно.
Як повідомлялося, українсько-італійська комедія «Коза Ностра. Мама їде» виходить у вітчизняний прокат з 1 грудня 2022 року.