В Івано-Франківську на аукціоні робіт Нікіти Тітова зібрали 265 тис. грн для ЗСУ. Продали усі 15 лотів.

Про це у Фейсбуці повідомляють організатори аукціону, авторський проєкт Валерія Твердохліба «Врятуймо скарби разом», передає Укрінформ.
«Благодійний аукціон графіки Нікіти Тітова відбувся успішно! Було реалізовано всі п'ятнадцять лотів. Збір від продажу всіх лотів становить 265 000 грн», - повідомляє «Врятуймо скарби разом».
Тут зазначають, що найзапекліша боротьба на аукціоні велась за ексклюзивний 15 лот.
«За нього ми виручили 78 000 грн», - додають організатори.
За їхньою інформацією, ще 15 500 грн надійшли від інших благодійників, які не купували лоти, але долучилися до спільної справи.
Тож загальний збір склав 280 500 грн.
Усі ці кошти організатори аукціону скерують для ГО "Громадська ініціатива Галичини" на придбання автомобілів для військових.
Фото: Врятуймо скарби разом / Фейсбук