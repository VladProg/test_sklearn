Через технічні роботи з оновлення сервісу оформлення довідки внутрішньо переміщеної особи в застосунку «Дія» тимчасово недоступне.

Про це повідомляє Міністерство цифрової трансформації України у Фейсбуці, передає Укрінформ.

«Проводимо технічне оновлення послуги для ВПО в «Дії». Тимчасово недоступне оформлення довідки для нових користувачів», - ідеться в повідомленні.
У Мінцифри зазначають, що роботи ведуться спільно Міністерством соціальної політики, аби забезпечити швидку та безперебійну роботу послуги в застосунку.
Очікується, що після доопрацювання отримати довідку ВПО й виплати можна буде впродовж декількох днів.
Наразі отримати послугу можна офлайн або почекати, коли вона знову працюватиме в Дії. В українців, які вже отримали довідку переселенця, документ буде відображатися в застосунку без змін.
Наголошується, що відновити послугу з надання довідки ВПО в Дії планується до кінця тижня.
Як повідомлялося, кількість внутрішньо переміщених осіб з початку війни збільшилася з 1,5 млн до 4,6 млн. За неофіційними даними, їх може бути набагато більше.