Відомий художник Нікіта Тітов заявив, що 99% продукції з його малюнками випускається без його дозволу.

Як передає Укрінформ, про це він написав у Фейсбуці.
“Відсотків на 99 все, що продається зараз з моїми малюнками, це крадене”, - заявив художник.
Він підкреслив, що є кілька людей чи організацій, з якими він співпрацював чи буде співпрацювати далі. Це Poustovit, Barmash Studio, харківська Нумо, харківські волонтери #ВірнеСерце та волонтерська мистецька крамничка GIG Shop.
“Все інше крадене, чашки, шеврони, наліпки, подушки, одяг, картини по цифрах і купа іншого. У мене зараз просто сил немає цим займатися, тому просто прошу - не купуйте”, - закликав Тітов. При цьому він додав, що побачив щойно, як у Львові продають одяг з його малюнком Санти, який бомбить кремль. Тітов висловив обурення, пояснивши, що зараз разом із волонтерською мистецькою крамничкою GIG Shop продають цей та інші принти, збираючи на допомогу війську.




Нікіта Тітов - художник, ілюстратор, плакатист, театральний художник, digital-художник. Багато його робот присвячено військовій тематиці.
За власним висловом, пише у жанрі «наївне мистецтво». За допомогою двох кольорів та однієї лінії передає як біль, так і сміх.
Фото: Нікіта Тітов, ФБ