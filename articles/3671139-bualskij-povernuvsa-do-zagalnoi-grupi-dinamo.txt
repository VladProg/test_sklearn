Також відновили контактні тренування Перріс та Ванат.

До загальної групи «Динамо» повернулися три футболісти, повідомляє прес служба клубу, передає Укрінформ.

Тренування з командою розпочали хавбеки Віталій Буяльський та Кахім Перріс, а також нападник Владислав Ванат. Всі троє мали незначні проблеми зі здоров’ям, проте гравці могли тренуватись за індивідуальною програмою.

На зборі в Туреччині кияни програли «Пахтакору» (0:2), віденському «Рапіду» (0:4) та «Марибору» (0:2), зіграли внічию з «Аустрією Лустенау» (2:2), обіграли данський «Вайле» (2:0), «Політехніку» (2:0) та «Шкендію» (1:0), а також розгромили «Унірю Деж» (5:1) та «Сілекс» (4:0).

Команда Мірчі Луческу під час другого збору проведе спаринги з трьома латвійськими клубами – «Лієпаєю» (17 лютого), «Сконто» (20 лютого) та «Валмієрою» (23 лютого).
Як повідомляв Укрінформ, свій наступний матч у рамках чемпіонату України «біло-сині» проведуть із «Інгульцем» 4 березня.
Фото: Getty Images