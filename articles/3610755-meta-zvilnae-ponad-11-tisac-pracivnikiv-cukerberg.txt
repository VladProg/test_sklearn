Компанія Meta, яка володіє соцмережею Facebook, звільняє понад 11 тисяч працівників в рамках масових скорочень, оскільки бореться з нестабільністю доходів.

Про це йдеться у листі генерального директора компанії Марка Цукерберга до своїх співробітників, опублікованому у середу, передає Укрінформ.
“Я вирішив скоротити нашу команду приблизно на 13% і звільнити понад 11 000 наших талановитих працівників. Ми також робимо низку додаткових кроків, щоб стати економнішою та ефективнішою компанією, скорочуючи дискреційні витрати та продовживши призупинення найму до першого кварталу”, - йдеться у заяві.
Звільненим співробітникам Цукерберг пообіцяв компенсацію у розмірі зарплати за 3,5 місяці (16 тижнів) та одного тижня за кожний рік роботи в компанії.
У листі гендиректор компанії заявив, що на тлі пандемії коронавірусу COVID-19 він переоцінив зростання попиту на онлайн-технології та збільшив інвестиції. Він також згадав спад економіки та скорочення рекламних бюджетів. Він наголосив, що бере на себе відповідальність за це рішення та помилки компанії.
Станом на кінець вересня на Meta працювало понад 87 тисяч співробітників.
Як повідомляв Укрінформ, раніше масові скорочення персоналу відбулися у Twitter, Microsoft, Salesforce та інших технологічних гігантах. Різко впали в ціні й акцій цих компаній - приміром, акції Meta цього року здешевшали на 70%.