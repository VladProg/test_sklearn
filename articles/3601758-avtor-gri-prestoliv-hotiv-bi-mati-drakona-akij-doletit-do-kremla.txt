Американський письменник й автор «Гри престолів» Джордж Мартін шкодує, що не має дракона, який би міг долетіти до кремля.

Таку думку він висловив в ефірі ток-шоу The Late Show with Stephen Colbert на американському телеканалі CBS, передає Укрінформ.
«Що ми будемо робити якщо путін все ж таки використає ядерні бомби. Я б хотів, щоб у мене був дракон, на якому я б міг долетіти до кремля», - сказав Мартін.

За його словами, у 1950-60 роках всі переживали за ядерну війну, а потім світ перестав про це тривожитися.
«Ми стали натомість більше переживати через зомбі-апокаліпсис», - додав письменник.
Мартін додав, що в останні роки стає все більш песимістичним.
«Гра престолів» (Game of Thrones) — американський телесеріал у жанрі фентезі, створений за мотивами циклу романів «Пісня льоду й полум'я» письменника Джорджа Мартіна.
За вісім сезонів серіал відзначили 161-єю номінацією на премію «Еммі», завершальний сезон «Гри престолів» представлений у рекордних 32-х номінаціях 2019 року.