Перша «ракетка» України Олексій Крутих подолав відбірковий бар'єр на турнірі Асоціації тенісистів професіоналів (ATP) - Qatar ExxonMobil Open - у Досі (Катар) із призовим фондом $1,486 млн.

У фіналі кваліфікації 22-річний киянин (№169 рейтингу АТР) у трьох сетах здобув вольову перемогу над росіянином Павлом Котовим (№126) - 1:6, 6:3, 6:3, і вперше у кар'єрі виступить в основі турніра АТР, передає Укрінформ.
Тенісисти провели на корті 1 годину 50 хвилин.
У першому колі основної сітки змагань Олексій Крутих зустрінеться з британцем Ліамом Броуді (№140), який також став переможцем відбору.
Турнір у Досі триватиме до 26 лютого.
Фото: btu.org.