Компанія Zoom Video Communications Inc заявила, що скоротить близько 1300 робочих місць, оскільки попит на послуги відеоконференцзв’язку компанії зменшується із затиханням пандемії COVID-19.



Про це повідомляє Укрінформ із посиланням на Reuters.
Звільнення зачепить 15% штату компанії, яка візьме на себе пов'язані з цим витрати у розмірі до 68 мільйонів доларів.
Окрім цього, головний виконавчий директор компанії Ерік Юань заявив, що зменшує свою зарплату на 98% на наступний фінансовий рік і відмовляється від корпоративного бонуса за 2023 фінансовий рік.
Компанія-виробник програмного забезпечення для відеоконференцій також оголосила, що зарплати команди виконавчих керівників будуть зменшені на 20% у той самий період.
Співробітники, які звільняються, отримають зарплату за 16 тижнів, медичне страхування та премію за рік, сказав Юань.
Як повідомляв Укрінформ, протягом останніх місяців великі технологічні компанії, такі як Google, Microsoft, Amazon, DELL, HP, оголосили про скорочення тисяч співробітників.
Фото: Cadu Rolim / Keystone Press Agency / Global Look Press