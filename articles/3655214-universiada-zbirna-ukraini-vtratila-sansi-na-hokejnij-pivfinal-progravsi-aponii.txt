Збірна України з хокею (гравці до 25-ти років) зазнала третьої поразки на XXXI Всесвітній зимовій Універсіаді, яка проходить у Лейк-Плесиді (США).

У четвертому турі команда Вадима Шахрайчука поступилася студентській збірній Японії - 2:4 (0:2, 2:1, 0:1), передає Укрінформ.
20 січня у заключному матчі Україна зіграє проти Чехії.
«Синьо-жовті» достроково втратили шанси на вихід до півфіналу хокейного турніру.
Турнірне становище: Канада - 15 очок (після 5-ти матчів), Японія - 9 (5), Чехія - 7 (4), Україна - 4 (4), Латвія - 4 (4), Швеція - 0 (4).
Всесвітня Універсіада триватиме до 22 січня.
Фото: lakeplacid2023.com.