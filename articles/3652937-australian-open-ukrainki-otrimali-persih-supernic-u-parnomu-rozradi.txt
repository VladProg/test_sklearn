На Відкритому чемпіонаті Австралії з тенісу, який стартує 16 січня у Мельбурні, відбулося жеребкування сітки змагань у парному розряді.

Посіяний під 5-м номером українсько-латвійський дует Людмила Кіченок - Олена Остапенко у першому колі зустрінеться з російсько-казахстанським тандемом Анастасія Павлюченкова - Олена Рибакіна, передає Укрінформ.
Склад інших пар стартового раунду Australian Open за участю українських тенісисток:
Марта Костюк/Олена-Габріела Русе (Румунія) - Даніель Коллінс (США)/Хезер Вотсон (Велика Британія)
Надія Кіченок/Кімберлі Ціммерманн (Бельгія) - Олександра Бозович (Австралія)/Лізетт Кабрера (Австралія)
Ангеліна Калініна/Алісон ван Ейтванк (Бельгія) - Ері Ходзумі (Японія)/Тамара Зіданшек (Словенія).
Відкритий чемпіонат Австралії триватиме до 29 січня.
Загальний призовий фонд Australian Open складає 76,5 млн. австралійських доларів (1A$ = 0,67$).
Фото: Getty Images.