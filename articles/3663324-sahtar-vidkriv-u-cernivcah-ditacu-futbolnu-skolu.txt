Футбольний клуб «Шахтар» (Донецьк) відкрив у Чернівцях офіційну футбольну школу Shakhtar ProSchool для хлопчиків та дівчаток віком від 7-ми до 12-ти років.

Протягом першого тренувального дня школу відвідали понад 80 дітей, передає Укрінформ.
У Shakhtar ProSchool футбольні тренування проходять за методикою і під керівництвом тренерів футбольної академії «Шахтаря», а контролює процес безпосередньо керівник спортивної частини академії Едгар Кардозу.
Записатися на заняття незалежно від попередньої підготовки можуть усі охочі.
Учні отримають пріоритетне право брати участь у відборі до академії «Шахтаря», а також стануть частиною регулярних професіональних футбольних подій клубу - вихід із гравцями на поле, можливість бути болбоєм на матчах.
Фото: shakhtar.com.