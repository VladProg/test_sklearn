Українка Юлія Джима фінішувала двадцятою.

В Рупольдингу відбулась індивідуальна жіноча гонка в межах Кубка світу з біатлону, передає Укрінформ.

Італійська біатлоністка Ліза Віттоцці виграла індивідуальну гонку на етапі Кубка світу в німецькому Рупольдингу. Вона випередила двох француженок – Лу Жанмонно та Жюлью Сімон. Для Жанмонно це перший у кар'єрі подіум на Кубку світу.
Україну в цій гонці представляли чотири спортсменки. Юлія Джима з 2 промахами стала 20-ю, а Анастасія Меркушина – 31-ю. Анні Кривоніс не вистачило однієї позиції до потрапляння в очки – 41-ше місце.
Для Любові Кип'яченкової дебют на Кубку світу вийшов невдалим: 7 промахів та 89-те підсумкове місце. Дар’я Блашко на старт не вийшла.

Як повідомляв Укрінформ, далі у програмі V етапу Кубка світу-2022/23 з біатлону класичні естафети (13-14 січня) та масстарти (15 січня).
Фото: Getty Image