Американська компанія SpaceX запустила на навколоземну орбіту ще 49 супутників системи супутникового інтернету Starlink.

Як передає Укрінформ, про це повідомляє компанія у Твіттері.
“Запуск”, - заявили в SpaceX.
Space.com зазначає, що запуск ракети-носія Falcon 9 із 49 супутниками на борту був здійснений у вівторок, 31 січня, о 18:15 за київським часом з космодрому в американському штаті Каліфорнія.



Очікується, що розгортання нової партії супутників на орбіті буде здійснено через годину і 17 хвилин після запуску.
З початку року це вже сьомий політ для SpaceX і третій для запуску місії Starlink.
Перший запуск останньої партії супутників Starlink був спочатку запланований на 29 січня, проте компанія здійснила декілька відтермінувань, адже їй потребувалось здійснити більше часу для перевірок перед запуском.
Як повідомляв Укрінформ, американська компанія SpaceX запустила на навколоземну орбіту ще 54 супутники системи супутникового інтернету Starlink.