Національний музей народної архітектури та побуту України у Пирогові не постраждав через падіння уламків збитої ракети.

Про це в коментарі Укрінформу повідомив перший заступник генерального директора музею Палієнко.
"Усі і все ціле, уламки розлетілися по території музею. Всі служби оперативно відреагували і відпрацювали", - сказав Палієнко.
Він зазначив, що музей продовжує працювати в звичному режимі.
Як повідомлялося, на територію Національного музею народної архітектури та побуту України у Пирогові впали уламки збитої ракети.
Зранку 14 січня у Києві пролунали кілька гучних вибухів. Після цього у Києві та області оголосили повітряну тривогу.