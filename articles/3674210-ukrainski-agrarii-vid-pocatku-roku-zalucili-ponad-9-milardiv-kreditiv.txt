Майже за два місяці 2023 року 2185 аграріїв залучили 9, 654 млрд грн кредитів, у тому числі 4,26 млрд грн - за програмою "Доступні кредити 5-7-9%".

Як передає Укрінформ, про це повідомляє пресслужба Міністерства аграрної політики та продовольства України у Телеграмі.
Зазначається, що за програмою державних гарантій у розмірі 80%, аграрії залучили 17,2 млн грн.
За даними міністерства, найбільший обсяг кредитів отримали аграрії Киівщини - 5,2 млрд грн. Аграрії Дніпропетровщини залучили 597 млн грн кредитів, Кіровоградщини - 542 млн грн кредитів, Вінниччини - 512 млн грн кредитів та Одещини - 487 млн грн.
Як повідомляв Укрінформ, у 2022 році 43 648 аграріїв залучили 95,467 млрд грн кредитних коштів. Зокрема, за програмою державних гарантій у розмірі 80% було залучено 24,722 млрд грн.
Фото: Shutterstock