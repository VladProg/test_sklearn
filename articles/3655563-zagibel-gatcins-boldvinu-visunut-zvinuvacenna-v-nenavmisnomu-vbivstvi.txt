Прокурори округу Санта-Фе (Нью-Мексико, США) висунуть звинувачення американському актору Алеку Болдвіну після того як на зйомках фільму «Раст» (Rust) загинула операторка українського походження Галина Гатчінс.

Як передає Укрінформ, про це повідомили правоохоронці на своїй сторінці у Фейсбуці.
«Актор і продюсер серіалу «Іржа» Алек Болдуін і відповідальна за зброю Ханна Гутьєррес-Рід будуть звинувачені за двома пунктами в ненавмисному вбивстві внаслідок смерті Галини Гатчінс під час зйомок фільму в окрузі Санта Фе в 2021 році», - заявили в прокуратурі.
Зазначається, що за кожним пунктом максимальне покарання не перевищує 18 місяців ув’язнення та 5 тисяч доларів штарфу.
Помічник режисера Девід Холлс підписав угоду про визнання провини за звинуваченням у необережному поводженні зі смертоносною зброєю. Умови передбачають умовне покарання та шість місяців випробувального терміну.
Як повідомлялося, інцидент стався у жовтні 2021-го року, коли Болдвін вправлявся у діставанні пістолета. Пізніше продюсери фільму були оштрафовані та різко розкритиковані владою за недотримання правил безпеки.
Згідно із заявою Департаменту довкілля Нью-Мексико, творці стрічки " Іржа" (Rust) продемонстрували "явну байдужість до ймовірних небезпек, пов'язаних із використанням вогнепальної зброї на знімальному майданчику". Агентство наклало на Rust Movie Productions максимальний штраф у розмірі 136 793 долари. Пізніше продюсери фільму оскаржили офіційний звіт, заявивши, що компанія "виконала всі відповідні протоколи безпеки". Поліція також оприлюднила кадри зі знімального майданчика, включно з наслідками смертельної стрілянини.
На початку жовтня стало відомо, що Алек Болдвін досяг мирової угоди з сім'єю української операторки Галини Гатчінс.
Офіс шерифа округу Санта-Фе оголосив наприкінці жовтня про завершення розслідування. Справу передали місцевій окружній прокурорці Мері Кармак-Олтвіс.
Фото: Santa Fe New Mexican