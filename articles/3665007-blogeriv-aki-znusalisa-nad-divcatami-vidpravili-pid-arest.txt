Блогерів, які знущалися над дівчатами та знімали це на відео, взяли під варту.

Як передає Укрінформ, про це Київська обласна прокуратура повідомляє у Телеграмі.

“За клопотанням ювенальних прокурорів Київської обласної прокуратури двом блогерам обрано запобіжні заходи у вигляді тримання під вартою без можливості внесення застави”, - йдеться у повідомленні.

Раніше вказаним особам повідомлено про підозру у виготовленні, зберіганні та розповсюдженні зображень порнографічного характеру, вчинених за попередньою змовою групою осіб (ч. 3 ст. 301 Кримінального кодексу України).
Досудове розслідування за оперативними матеріалами співробітників Департаменту міграційної поліції Нацполіції України триває.
Як повідомлялося, поліція відкрила кримінальне провадження щодо організаторів п'яних вечірок у Києві, де відбувалися знущання з дівчат, а відео розміщувались у соцмережах.
За даними ЗМІ, хлопці, які приїхали до Києва, запрошували дівчат на вечірки, поїли транквілізатором, кривдили їх та викладали відповідні відео у мережу.
Фото у тексті: Київська облпрокуратура, Facebook