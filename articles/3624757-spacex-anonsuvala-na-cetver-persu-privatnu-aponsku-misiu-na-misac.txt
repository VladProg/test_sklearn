Американська компанія SpaceX планує у четвер, 1 грудня, запустити першу приватну японську місію, яка здійснить посадку на поверхню Місяця, – Hakuto-R від ispace.

Про це повідомляє Укрінформ з посиланням на сайт SpaceX.
Запуск ракети Falcon 9 буде здійснено із космічного стартового комплексу 40 (SLC-40) на станції космічних сил на мисі Канаверал у Флориді.
В рамках місії на поверхню супутника Землі буде доставлено місяцехід Rashid, розроблений в ОАЕ. Його мета полягає у вивченні довкілля. Пристрій оснащений тепловізором, набором камер та іншим обладнанням.
Шлях до Місяця займе кілька місяців. У середині весни 2023 року Hakuto-R дістанеться поверхні супутника Землі.
У разі успішної реалізації в рамках цієї місії вперше в історії на поверхню Місяця буде доставлено модуль приватної компанії.
Також на борту цієї місії буде супутник NASA Lunar Flashlight, завданням якого є пошуки води на Місяці.
Як повідомляв Укрінформ, Китай у вівторок, 29 листопада, запустив у рамках місії Shenzhou 15-ту ракету-носій Long March 2F із трьома тайконавтами на борту.
Фото: SpaceX