У Хмельницькому створили музей історичної мініатюри, в якому представлені моделі повітряних та морських суден, військової техніки та ретроавтомобілів.

Як передає Укрінформ, про це повідомляє Хмельницька обласна рада.
«З метою залучення більшої кількості вихованців до науково-технічної творчості, дітей внутрішньо переміщених осіб, дітей з особливими освітніми потребами у виставковій залі Хмельницького обласного центру науково-технічної творчості учнівської молоді розпочав працювати Музей історичної мініатюри, який увійде до туристичного маршруту міста Хмельницький та стане унікальною візитівкою Хмельниччини», - йдеться у повідомленні.






У Хмельницькому відкрили музей історичної мініатюри / Фото: Хмельницька обласна рада





































Створення музею ініціював керівник гуртка судномоделювання Хмельницького палацу творчості дітей та юнацтва, майстер спорту міжнародного класу з судномоделізму, срібний призер чемпіонатів світу та Європи, чемпіон України, голова громадської організації «Федерація судномоделізму і судномодельного спорту України» Юрій Гаркавенко.
В експозиції представлені роботи Гаркавенка та його вихованців. Відвідувачі музею мають нагоду побачити унікальні історичні мініатюри різних епох – моделі повітряних та морських суден, військової техніки та ретроавтомобілів.