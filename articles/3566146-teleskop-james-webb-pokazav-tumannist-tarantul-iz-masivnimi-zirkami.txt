Космічний телескоп James Webb зробив фотографію галактичної туманності NGC 2070 (туманність Тарантул), що у сузір'ї Золота Риба.

Про це повідомляє Європейське космічне агентство (ESA), передає Укрінформ.
Космічний об’єкт, який розташований на відстані 161 000 світлових років від Землі у галактиці Велика Магелланова Хмара, є найбільшою та найяскравішою областю зореутворення в Місцевій групі галактик, найближчих до Чумацького Шляху.
Саме в цьому місці розташовані найгарячіші та наймасивніші відомі зірки.

Однією з причин, чому туманність Тарантул цікава астрономам, полягає в тому, що вона має подібний тип хімічного складу, як і гігантські області зореутворення, які спостерігалися у Всесвіті, коли космосу було лише кілька мільярдів років і зореутворення було на своєму піку.

Регіони зореутворення в галактиці Чумацький Шлях не утворюють зірок з такою шаленою швидкістю, як туманність Тарантул, і мають інший хімічний склад. Це робить Тарантула найближчим (тобто найлегшим для огляду в деталях) прикладом того, що відбувалося у Всесвіті, зазначається у публікації.