У Чорному морі, неподалік міста Шіле, що в провінції Стамбул, через негоду сів на мілину суховантаж, який тримав курс за зерном в Україну.

Про це повідомляє Укрінформ з посиланням на CNN Türk.
"Через сильний вітер у провінції Стамбул о 23:30 вечора суховантаж TQ Ordu, який прямував за пшеницею із Ереглі, провінція Зонгулдак, в Україну, сів на мілину в районі Софулар, поблизу Шіле", – йдеться у повідомленні.
На борту суховантажу перебувають 23 члени екіпажу. На місце події для допомоги були направлені групи берегової охорони.
Як повідомляв Укрінформ, через сильні вітри та снігопади у Стамбулі скасовують рейси, по всій Туреччині скасували заняття у школах.
Фото: DHA