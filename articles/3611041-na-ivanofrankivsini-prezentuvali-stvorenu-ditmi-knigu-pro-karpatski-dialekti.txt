У бібліотеці селища Ланчин Надвірнянського району Івано-Франківщини презентували книгу "Збираниця карпатських діалектів", створену дітьми.

Про це повідомляє у Телеграмі начальниця Івано-Франківської ОВА Світлана Онищук, передає Укрінформ.
"Сьогодні у День української писемності та мови в обласній бібліотеці для дітей відбулася презентація унікальної книги "Збираниця карпатських діалектів". Її власноруч виготовили діти з нашої області, а також ті, які прибули на Прикарпаття", - йдеться у повідомленні.

За словами Онищук, це книга-саморобка, аналогів якої в Україні немає. В ній міститься більше 70 робіт дітей на тему різноманітних карпатських діалектів. Автори вклали в книгу "всю свою любов, щирість та творчість, зауважила очільниця ОВА.
"Сьогодні діти роблять внесок у нашу Перемогу, а також у популяризацію української мови. Практично щодня вони готують тут листівки для бійців нашої 102-ї бригади територіальної оборони", - додала Онищук.
Як відомо, 9 листопада відзначають День української писемності та мови.
Фото: Світлана Онищук, Телеграм