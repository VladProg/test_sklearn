Компанія Ілона Маска SpaceX 9 серпня 2022 року успішно вивела в космос нові 52 супутники інтернет-зв’язку в межах масштабного проєкту Starlink.

Як передає Укрінформ, про це повідомляє Space.com.
Запуск ракети-носія Falcon 9 був здійснений з космодрому у Флориді (США) о 05:14 годині за київським часом.
Вже через 15 хвилин група з 52 супутників проєкту Starlink була розгорнута на запланованій орбіті.

Зазначається, що запуск став вже 21-ою місією Starlink у 2022 році та 35-им орбітальним польотом для SpaceX з початку року рік, встановивши новий рекорд.
Попередній рекорд компанії становив запуск 31-ої місії за рік, що був досягнутий в 2021 році.
Як повідомляв Укрінформ, 24 липня компанія Ілона Маска SpaceX успішно вивела в космос нові 53 супутники інтернет-зв’язку в межах масштабного проєкту Starlink.
SpaceX має дозвіл на розгортання на орбіті 12 000 супутників Starlink, і подала заявку на дозвіл на запуск ще 30 000 космічних апаратів.
Нині у космосі вже понад три тисячі супутників інтернет-зв’язку в межах масштабного проєкту Starlink.