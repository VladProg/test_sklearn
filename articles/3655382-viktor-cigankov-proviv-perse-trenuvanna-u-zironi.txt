Українець може дебютувати у своїй новій команді 22 січня у матчі Ла Ліги проти «Вільярреала».

Український вінгер Віктор Циганков провів перше тренування у своїй новій команді – іспанській «Жироні», повідомляє прес служба клубу у Твіттері, передає Укрінформ.
Циганков підписав з «Жироною» контракт до літа 2027 року. Іспанський клуб заплатив за хавбека п’ять мільйонів євро. Також «Динамо» отримає 50% від суми наступного перепродажу українця.

Нинішнього сезону 25-річний українець зіграв 23 матчі за «Динамо» у всіх турнірах, у яких забив 9 голів і віддав шість результативних передач.
«Жирона» займає 11-е місце у Примері, набравши 21 очко.


Як повідомляв Укрінформ, у наступному матчі «біло-червоні» зіграють на виїзді з «Вільярреалом» 22 січня.

Фото: twitter.com/GironaFC