Президент України Володимир Зеленський зустрівся з королем Великої Британії Чарльзом ІІІ у Букінгемському палаці.

Як передає Укрінформ, про це повідомляє Metro.
Британський монарх зустрівся із Зеленським у Букінгемському палаці вперше після початку повномасштабного вторгнення росії в Україну наприкінці лютого минулого року.

Король Чарльз ІІІ потиснув руку Президенту України, і провів аудієнцію з паном Зеленським.

Відео: Sky News

Як повідомили в Офісі Президента, Володимир Зеленський привітав короля Чарльза ІІІ з нещодавнім сходженням на престол і побажав миру й процвітання британському народові.
"Володимир Зеленський привітав короля Чарльза ІІІ з нещодавнім сходженням на престол і побажав миру й процвітання британському народові", - ідеться в повідомленні.

Президент України також висловив подяку британцям та уряду Британії і наголосив на тому, що Сполучене Королівство є одним із найближчих і найважливіших союзників України.
За даними ОП, ця зустріч стала першою аудієнцією глави Української держави у британського монарха за всю історію українсько-британських відносин.
Раніше під час свого виступу у Вестмінстер-холі у ході візиту до Великої Британії Президент України Володимир Зеленський закликав Захід надати Україні ракети великої дальності, що дозволить примусити російського агресора повністю залишити українську територію.
Як повідомлялося, Президент України Володимир Зеленський у середу перебуває з візитом у Великій Британії.
Фото: Getty Images