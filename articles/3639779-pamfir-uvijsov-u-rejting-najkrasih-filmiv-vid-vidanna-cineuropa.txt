Європейське кіновидання Cineuropa включило картину українського режисера Дмитра Сухолиткого-Собчука «Памфір» у рейтинг найкращих фільмів року.

Про це повідомляє Державне агентство з питань кіно, передає Укрінформ.
«Памфір» — єдиний український фільм, який відмітили автори та авторки видання», - зазначають у відомстві.

Українська стрічка розташувалася на 16-ій позиції у рейтингу.
«Памфір» — це оригінальний український фільм, не схожий на жоден з українських фільмів, що ми бачили раніше. У ньому йдеться не лише про війну, а й про сімейну трагедію, яка легко відгукнеться у багатьох глядачів з різних країн", - йдеться у рецензії.
Водночас автор огляду підкреслює, що картина Сухолиткого-Собчука є локальною історією - дослідженням Буковини, що проявляється в спілкуванні героїв: «вони розмовляють місцевим діалектом, зрозумілим лише для українських глядачів».
При цьому у «Памфірі» містяться посилання на роботи європейських кінорежисерів, зокрема Гая Річі. "В один момент на головного героя - Памфіра - нападають бандити в костюмах. Їхня поява повторює звичайний міжнародний образ мафії та нагадує такі фільми, як «Карти, гроші, два стволи» або «Великий куш» Гая Річі», - зазначають у Cineuropa.
Як повідомлялося, українські фільми "Памфір" і "Цензорка" номіновані на нагороду Європейської кіноакадемії UROPEAN DISCOVERY – Prix FIPRESCI.
Стрічка Памфір» розповідає про чоловіка, який повертається із заробітків додому на Західну Україну напередодні традиційного карнавалу Маланки і відновлює зв’язок зі своїм неспокійним минулим. Головні ролі у фільмі зіграли Олександр Яцентюк, Соломія Кирилова, Станіслав Потяк, Мирослав Маковійчук, Олена Хохлаткіна, Іван Шаран.
Кінострічка створена за фінансування Державного агентства України з питань кіно, Українського культурного фонду, Польського інституту кіно та французького CNC.