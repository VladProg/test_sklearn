Головний редактор газети Верховної Ради «Голос України» Анатолій Горлов помер у ніч з 2 на 3 січня на 75-му році життя.

Про це повідомляє Укрінформ із посиланням на сторінку «Голосу України» у Фейсбуці.
«Ця звістка - мов грім з ясного неба: в ніч з 2 на 3 січня, на 75-му році життя, помер Анатолій Федорович Горлов, багатолітній головний редактор «Голосу України». На цій посаді він служив до кінця свого останнього робочого дня», - йдеться у повідомленні.

«Голос України» — українська газета, офіційний друкований орган Верховної Ради України. Виходить з 1 січня 1991 року п'ять разів на тиждень. Посаду головного редактора Анатолій Горлов обіймав з 2002 року.