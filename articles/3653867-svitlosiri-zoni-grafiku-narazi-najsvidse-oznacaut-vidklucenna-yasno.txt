16 січня, на Київ було виділено лише 974 МВт електроенергії з необхідних 1600.

Про це у Facebook повідомив гендиректор Yasno Сергій Коваленко, передає Укрінформ.
“Ішли на межі графіку, відключали в усіх сірих зонах. Ситуація продовжує бути складною і обмеження зараз - це єдина можливість не зробити все ще гірше”, - наголосив Коваленко.
Він зазначив, що наразі спостерігається значний дефіцит в генерації електроенергії - зокрема, через те, що ЗАЕС не віддає електроенергію в мережу, і цей брак компенсувати неможливо.
Крім того, пошкоджені ТЕС, які зазвичай використовується для швидкого балансування генерації та споживання. Через це намагаються використовувати гідроелектростанції, які теж потребують часу на відновлення.
“І світло-сірі зони графіку зараз найшвидше означають відключення”, - підсумував Коваленко.

Як повідомляв Укрінформ, енергетична інфраструктура відновлюється після 12-го ракетного удару росії, тривають ремонтні роботи на всіх пошкоджених обстрілами об’єктах. Ліміти енергоспоживання знижені пропорційно для всіх областей.