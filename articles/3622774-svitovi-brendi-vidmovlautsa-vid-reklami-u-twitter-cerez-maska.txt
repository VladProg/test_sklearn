Більшість великих світових брендів призупинили розміщення своєї реклами у Twitter через хаотичний підхід нового власника соцмережі Ілона Маска до управління компанією.


Про це передає Укрінформ із посиланням на видання Financial Times.

Зазначається, що компанії поскаржилися на "вибірковий підхід Маска у контролі за контентом" та рішення про звільнення рекламників.

За даними видання, після масових звільнень у Twitter у агенцій не залишилося контактів із компанією Маска і вони майже не отримують від неї повідомлення. Інші поскаржилися, що рекламні системи погано працюють.

За словами одного із представників галузі, Маск спробував зателефонувати керівникам деяких брендів, щоб відчитати їх. В результаті інші вирішили скоротити свої витрати до мінімуму, щоб уникнути погіршення стосунків з Маском.

За інформацією Media Matters, 50 зі 100 найбільших рекламодавців призупинили або оголосили про свій намір призупинити витрати відтоді, як соцмережу очолив Маск. Уточнюється, що на ці 50 рекламодавців припадало 317 млн ​​доларів із 5 млрд доларів доходу Twitter у 2021 році.