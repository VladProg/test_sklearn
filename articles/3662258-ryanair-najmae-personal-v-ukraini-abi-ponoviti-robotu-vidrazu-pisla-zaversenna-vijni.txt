Генеральний директор Ryanair Майкл О'Лірі заявив, що компанія наймає персонал в Україні, готуючись поновити роботу відразу після завершення війни.

Про це повідомляє Reuters, передає Укрінформ.
“Ми наймаємо чимало українських пілотів і бортпровідників спеціально для того, щоб ми могли ... відновити бази в Україні, коли це буде безпечно”, - сказав О'Лірі.
Він додав, що лоукостер прагне повернутися в Україну, щойно це стане безпечним.
Напередодні повномасштабного вторгнення рф торік О'Лірі заявляв, що компанія розглядає можливість базування в Україні до 20 літаків.
Як відомо, з 24 лютого 2022 року повітряний простір України закритий через повномасштабну агресію росії.
Фото: pixabay.com