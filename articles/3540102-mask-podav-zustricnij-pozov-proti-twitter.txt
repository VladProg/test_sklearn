Американський мільярдер Ілон Маск подав зустрічний судовий проти компанії Twitter через угоду на 44 млрд дол.

Про це повідомдяє Укрінформ із посиланням на Reuters.
"Ілон Маск подав зустрічний позов проти Twitter Inc (TWTR.N) у п’ятницю, загостривши свою судову боротьбу з соціальною мережею через його спробу відмовитися від покупки на 44 млрд дол.", - йдеться у повідомленні.
Зазначається, що позов був поданий конфіденційно і 164-сторінковий документ не є загальнодоступним, однак, згідно з правилами суду, відредагована версія незабаром може бути оприлюднена.
Позов з боку Маска було подано через кілька годин після того, суд призначив на 17 жовтня п’ятиденний судовий розгляд справи про відмову Маска від угоди з купівлі Twitter Inc.
Також у п’ятницю на Маска подав до суду акціонер Twitter, який попросив суд зобов’язати мільярдера закрити угоду та визнати, що він порушив свої довірчі обов’язки перед акціонерами Twitter, а також присудити компенсацію за завдані ним збитки.
Як повідомляв Укрінформ, компанія Twitter Inc. у вівторок 12 липня подала до суду на мільярдера Ілона Маска, аби змусити його завершити виконання раніше укладеної угоди з придбання соцмережі за $44 мільярди. Суд має визначити, чи достатньо в Маска аргументів щодо порушення соцмережею умов угоди, аби він міг від неї відмовитися.
Минулого тижня Канцелярський суд штату Делавер (США) ухвалив рішення на користь компанії Twitter Inc. щодо прискореного судового розгляду. Судовий процес триватиме п’ять днів у жовтні.
Фото:Britta Pedersen-Pool/Getty Images