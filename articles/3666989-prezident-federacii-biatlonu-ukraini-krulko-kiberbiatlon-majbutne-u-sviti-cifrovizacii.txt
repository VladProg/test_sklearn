Президент Федерації біатлону України Іван Крулько повідомив про підписання меморандуму з Національним університетом фізичного виховання і спорту України.

Як передає Укрінформ, з посиланням на сторінку Крулька у Фейсбуці.
«Як Президент Федерації Біатлону підписав меморандум із ректором Національного Університету фізичного виховання і спорту України Імасом Євгеном Вікторовичем, щодо майбутньої поглибленої співпраці. Та вже створили спільну робочу групу, котра буде напрацьовувати базу по кожному напрямку, встановлюватиме терміни реалізації кожного завдання та контролюватиме хід виконання. Будемо працювати над тим аби біатлон став масовим спортом, а наші спортсмени мали де і мали як тренуватися, а країна отримала потужний резерв» - написав Крулько.
Він також додав, що федерація у партнерстві з НУФВСУ планує розвивати кіберспорт.
«Не можемо забувати й про цифровий прогрес. Аби йти у ногу з часом, ми будемо розвивати кіберспорт. Я переконаний, що кібербіатлон це майбутнє у світі цифровізації. Тим більше, що Національний Університет фізичного виховання і спорту України став піонером у цьому питанні та вже має кафедру кіберспорту. Так, це амбітні плани й так, вони потребують часу, коштів та сили волі. Попереду багато роботи. Але я впевнений у команді, котра буде над цим працювати. І я переконаний, що нам це вдасться!» - йдеться в повідомленні.
Як повідомлялося, з 8-го по 19 лютого німецький Обергоф прийматиме чемпіонат світу з біатлону. Україну на головному старті сезону представлятимуть 12 спортсменів
Фото: The Aspen Institute Kyiv