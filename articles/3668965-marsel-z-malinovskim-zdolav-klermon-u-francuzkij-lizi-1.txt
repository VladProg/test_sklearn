У чемпіонаті Франції з футболу триває 23-й тур в елітному дивізіоні Ліги 1

«Марсель», за який виступає український хавбек Руслан Малиновський, на виїзді здобув перемогу над «Клермоном», передає Укрінформ.
«Провансальці» на Stade Gabriel Montpied у місті Клермон-Ферран обіграли господарів з рахунком 2:0.
Успіх «Марселю» приніс дубль Алексіса Санчеса, який відзначився на 44-й, з пенальті та 81-й хвилинах.
Малиновський вийшов у стартовому складі «Марселя» і відіграв увесь поєдинок.
Початок матчу було відкладено через застосування поліцією сльозогінного газу після зіткнень, які сталися біля стадіону, заявили організатори зустрічі.
«Марсель» набрав 49 очок і повернувся на друге місце у Лізі 1, турнірну таблицю якої очолює «Парі Сен-Жермен» (54 очки).
Фото: AFP.