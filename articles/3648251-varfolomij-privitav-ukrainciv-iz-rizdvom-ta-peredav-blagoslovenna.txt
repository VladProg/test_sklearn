Вселенський Патріарх Варфоломій передав українському народу благословення і привітав з Різдвом Христовим.

Це відбулося на його зустрічі зі співголовою фракції «Європейська солідарність» Петром Порошенком, передає Укрінформ із посиланням на Телеграм Верховної Ради.

«Ми молимося за завершення цієї несправедливої війни та агресії день і ніч, за українських людей, сильних і відважних, які наважилися захищати цілісність і свободу України. Ми з вами через любов і молитви. Ми раді бачити, що міжнародна спільнота також з вами. Справедливість і правда завжди перемагає», – сказав Вселенський Патріарх.
Він додав, що молиться й за об’єднання всіх православних вірних в країні навколо ПЦУ, наголосивши, що це єдине можливе рішення.
«Вітаю українських вірян з Різдвом. Ми показуємо єдність із вашими вірянами в ім‘я свободи та стабільності в Україні», – зазначив Його Всесвятість.
Як повідомлялося, 6 січня 2019 року Вселенський Патріарх офіційно вручив предстоятелю Православної церкви України Митрополиту Епіфанію Томос про автокефалію української церкви.
Фото: Intime News