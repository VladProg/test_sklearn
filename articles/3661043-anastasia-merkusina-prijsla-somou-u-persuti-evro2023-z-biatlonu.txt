На чемпіонаті Європи з біатлону у швейцарському Ленцергайде завершилася жіноча гонка переслідування на 10 км.

Перемогла німецька біатлоністка Селіна Гротіан, яка показала час 30 хвилин 25,6 секунди і припустилася 1 промаху на вогневих ребежах, передає Укрінформ.
Другою була шведка Тільда Йоганссон (+17,6; 2 промахи), третьою - француженка Жілонн Ґіґонна (+23,6; 1).
Українка Анастасія Меркушина фінішувала сьомою (+59,9; 2).
Сьогодні також пройде чоловічий персьют на 12,5 км.
За Україну на дистанцію вирушать Богдан Цимбал (17-й стартовий номер; 1 хвилина 36 секунд відставання від лідера), Денис Насико (23; +1.44), Тарас Лесюк (24; +1.44), Артем Прима (27; +1.47), Антон Дудченко (33; +1.54) та Артем Тищенко (37; +2.02).
Як повідомлялося, в активі збірної України на Євро-2023 три нагороди: Анастасія Меркушина здобула «золото» у спринті, в індивідуальних гонках срібні медалі дісталися Юлії Джимі та Антону Дудченку.
Фото: Getty Images.