Президент Володимир Зеленський уперше в історії двосторонніх відносин провів телефонну розмову з президентом Філіппін Бонгбонгом Маркосом і обговорив подальше поглиблення взаємодії на міжнародних майданчиках.

Про це глава Української держави повідомив у Твіттері, передає Укрінформ.
"Провів першу в історії двосторонніх відносин телефонну розмову з президентом Філіппін Бонгбонгом Маркосом. Подякував за підтримку суверенітету, територіальної цілісності України. Обговорили подальше поглиблення взаємодії, зокрема на міжнародних майданчиках", - зазначив Зеленський.
Як повідомлялося, наприкінці минулого року міністр закордонних справ Дмитро Кулеба поінформував главу філіппінського МЗС Енріке Манало про намір відкрити посольство України в Манілі.