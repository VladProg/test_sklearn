На 82-му році життя помер український диригент Володимир Кожухар.

Як передає Укрінформ, про це Міністерство культури та інформаційної політики повідомляє у Телеграмі.
Кожухар почав диригентську діяльність у 1964 році, згодом ставши головним диригентом Державного академічного симфонічного оркестру України. З 2011 року був диригентом Національної опери України ім. Т. Г. Шевченка. Від вересня 2020 року працював диригентом Київської опери.

«На сцені Національної опери України окрім світової класики поставив, зокрема твори українських композиторів, серед яких опери «Тарас Бульба» М. Лисенка, «Золотий обруч» Б. Лятошинського і балет «Вікінги» Є. Станковича», - ідеться в повідомленні.
МКІП висловлює щирі співчуття рідним та колегам.
Яку повідомляв Укрінформ, 29 жовтня, пішла з життя видатна українська мистецтвознавиця Людмила Міляєва.