26 січня збірна України з електронного футболу в дисципліні FIFA зіграє матчі першого ігрового дня другого тижня кваліфікації чемпіонату світу - FIFAe Nations Cup 2023.

«Синьо-жовті» виступають у раунді плей-ін, поєдинки якого проходять у форматі 2vs2 в симуляторі FIFA 23 на платформі PS5 та, розпочавшись у грудні 2022-го, триватимуть до березня 2023 року, передає Укрінформ.
Українську команду під час протистоянь другого ігрового тижня представляють збірники Олександр CIG Grishay Гришай та Андрій CIG ST92 Шакалов.
У межах дивізіону 1 конференції 3 збірна України зустрічається з командами Франції, Ізраїлю, Польщі та Бельгії. Поєдинки проходять за коловою системою у форматі BO1. За перемогу в іграх плей-ін нараховуються 3 очки, за нічию - 1, за поразку - 0.
Дві найкращі команди дивізіону 1 після завершення раунду плей-ін матимуть змогу оминути основну сітку кваліфікації та отримати прямі путівки до плей-оф FIFAe Nations Cup 2023.
Фото: uaf.ua.