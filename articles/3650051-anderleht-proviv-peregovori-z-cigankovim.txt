«Андерлехт» зацікавився півзахисником «Динамо» Віктором Циганковим.

Про це повідомили Het Laatste Nieuws, передає Укрінформ.
Відзначається, що бельгійському клубу буде важко підписати 25-річного українця, який оцінюється мінімум у 22 мільйони євро.
Також хавбеком цікавиться «ПСВ» та інші неназвані клуби.
Контракт гравця з київським клубом спливає в кінці сезону. Ймовірно, угода не буде продовжена.
«Андерлехт» вже провів перші переговори з Циганковим та його оточенням. Вони пройшли в позитивній та конструктивній атмосфері.
Бельгійці хотіли б оформити повноцінний трансфер українця вже взимку.
Стверджується, що перехід може відбутися на правах вільного агента або за заниженою ціною, проте на заваді може стати висока зарплата футболіста.
Як повідомлялося, Циганков у сезоні 2022/23 забив 9 голів та зробив 6 асистів у 23 матчах.
«Андерлехт» після 19 турів йде 11-м в чемпіонаті Бельгії.
Фото: fcdynamo.com