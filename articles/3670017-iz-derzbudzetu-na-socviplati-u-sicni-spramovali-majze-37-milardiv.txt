У січні 2023 року на соціальні виплати із державного бюджету спрямовано 36,7 млрд грн.

Як передає Укрінформ, про це повідомляє пресслужба Міністерства фінансів.
Зазначається, що у січні із державного бюджету було спрямовано:

22,7 млрд грн на фінансове забезпечення виплати пенсій, надбавок та підвищень до пенсій, призначених за пенсійними програмами, та дефіциту коштів Пенсійного фонду із передбачених у держбюджеті на 2023 рік 271,8 млрд грн;
7,5 млрд грн на соціальний захист громадян, які потрапили у складні життєві обставини, із передбачених у держбюджеті на 2023 рік 86,1 млрд грн;
4,6 млрд грн на підтримку малозабезпечених сімей та надання пільг і житлових субсидій громадянам із передбачених у держбюджеті на 2023 рік 53,5 млрд грн;
1,9 млрд грн на соціальний захист дітей та сім’ї із передбачених у держбюджеті на 2023 рік 26,9 млрд грн;
8,4 млн грн на соціальний захист осіб з інвалідністю та дітей з інвалідністю із передбачених у держбюджеті на 2023 рік 3,6 млрд гривень.


«У цьому році держава продовжує виконувати всі свої соціальні зобов’язання перед українцями. Адже в умовах повномасштабної війни кількість громадян, яким потрібна допомога та соціальний захист, значно зросла. Тому одним із основних завдань уряду є захист найвразливіших верств населення, проведення індексації пенсій та напрацювання нових підходів щодо запровадження адресності та підтримки малозабезпечених сімей», - зазначив заступник міністра фінансів Роман Єрмоличев.
Як повідомлялося, у 2022 році вразливим категоріям українців було сплачено майже 800 млрд грн соціальних допомог.