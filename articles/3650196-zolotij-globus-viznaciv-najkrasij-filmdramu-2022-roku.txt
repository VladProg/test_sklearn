Голлівудська асоціація іноземної преси «Золотий глобус» визнала кращим повнометражним драматичним фільмом 2022 року «Фабельмани» Стівена Спілберга.

Про це повідомляє власний кореспондент Укрінформу.

Американський напів-автобіографічний фільм частково заснований на дитинстві Спілберга у Аризоні та його перших кроках у кіноіндустрії.

Загалом же у цій номінації змагалися п’ять кінокартин. Крім оголошеного переможця, за «Золотий глобус» боролися: “Аватар: Шлях води”, “Елвіс”, “Тар” та “Найкращий стрілець: Маверік”.

“Фабельмани” на цьогорічній церемонії висувався у п’яти категоріях, однак перемогу виборов лише у двох. Раніше Стівена Спілберга визнали кращим режисером минулого року за роботу над цією стрічкою.

Нагадаємо: премія «Золотий глобус» присуджується з 1942 року за результатами голосувань акредитованих при Голлівуді іноземних журналістів. Вона вважається однією з найбільш престижних нагород (після "Оскара") та крім сфери кінематографії охоплює також телевізійні фільми й серіали.