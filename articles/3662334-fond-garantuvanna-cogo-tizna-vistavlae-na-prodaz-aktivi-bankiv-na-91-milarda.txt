Фонд гарантування вкладів фізичних осіб цього тижня виставляє на продаж активи 6 банків на майже 9,1 млрд грн.

Як передає Укрінформ, про це повідомляє пресслужба Фонду гарантування.
"Протягом поточного тижня (30 січня – 3 лютого 2023 року) запланований продаж активів 6 банків, що ліквідуються Фондом гарантування вкладів. Початкова ціна реалізації усіх лотів становить 9 070,7 млн грн", - ідеться в повідомленні.
Зазначається, що з них на суму 8 792,2 млн грн виставлено на продаж права вимоги за кредитами, ще 263,2 млн грн – початкова ціна виставлених на продаж об’єктів нерухомого майна, земельних ділянок та інших основних засобів. Дебіторська заборгованість перед банками виставлена на продаж за 15,2 млн грн.
Як повідомляв Укрінформ, Фонд гарантування вкладів фізичних осіб у 2022 році продав активи банків, що ліквідуються, на 1,57 млрд грн, майже 70% із яких надійшло від реалізації активів Промінвестбанку.