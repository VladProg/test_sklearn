Головний тренер футболістів «Дніпра-1» Олександр Кучер прокоментував поразку своєї команди в гостях від кіпрського АЕКа (0:1) у першому матчі 1/16 фіналу Ліги конференцій УЄФА.

Наставник дніпрян зазначив, що розпочинати офіційний сезон проти також сильного суперника було важко, передає Укрінформ.
«Зустрічалися з АЕКом. Суперник перебуває, як то кажуть, у сезоні, у нього безпрограшна серія і загалом має дуже гарний вигляд. Ми не грали офіційних матчів дуже давно, тому проводити перший поєдинок проти такого суперника було дуже важко. Розуміло, що вони нас пресингуватимуть, підуть уперед. П планували за рахунок контролю м’яча створювати простір і атакувати... Що стосується замін, вони не були хаотичними. Треба було посилити гру, коли ми вже програвали - випустили агресивного Когута і Назаренка вперед. Думаю, що це були рівноцінні заміни, бо було ушкодження у Довбика, а Піхальонок уже стомився під кінець матчу.
Гра новачків команди Пеглоу і Гайнера? Я не можу сказати, що вони погано зіграли. Звичайно, це нові гравці, які з нами не так давно, вони ще притираються до колективу і нашої гри. Їм потрібно буде зрозуміти ігрові принципи «Дніпра-1. Вважаю, що далі буде краще», - сказав Кучер.
Матч у відповідь відбудеться 23 лютого у місті Кошице (Словаччина).
Переможець протистояння за сумою двох матчів вийде до 1/8 фіналу турніру.
Фото: scdnipro1.com.ua.