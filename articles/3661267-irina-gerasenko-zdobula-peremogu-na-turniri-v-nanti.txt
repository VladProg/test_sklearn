Українка встановила рекорд змагань.

Геращенко перемогла на турнірі Meeting Nantes Métropole Indoor 2023, передає Укрінформ.

Українка почала стрибки з висоти 1.80 м, яку подолала з першої спроби. До 1.93 Геращенко йшла нога в ногу з француженкою Навал Меніке, яка за спробами навіть випереджала українку. 1.91 стали для Меніке повторенням рекорду в приміщенні, а от встановити новий їй уже не вдалося.
Ірина з другої спроби подолала 1.93 метри, чим не лише забезпечила собі перемогу, а й встановила рекорд змагань, перевершивши досягнення трирічної давнини Бетан Партрідж на два сантиметри.
Вже у статусі переможниці Геращенко спробувала сили на 1.97 м, проте цього разу планка їй не підкорилася.


Як повідомляв Укрінформ, вчора, 27 січня, Геращенко здобула «срібло» на турнірі Internationale Springermeeting. Перемогу там святкувала інша українка Ярослава Магучіх.
Фото: Getty Image