У середу, 25 січня, у швейцарському місті Ленцергайде розпочався 30-й чемпіонат Європи з біатлону.

Українка Юлія Джима фінішувала із третім результатом в індивідуальна гонці на 15 км з чотирма вогневими рубежами, передає Укрінформ.
Юлія мала 53,2 секунди відставання та 1 промах під час стрільби.

Перемогла італійка Мікела Каррара. Її час - 44 хвилин 14,7 секунди; 1 промах. «Срібло» у Лізи-Марії Шпарк з Німеччини (+47,7; 0).
А вже після гонки надійшла ще більш приємна звістка: у України - срібло!!! Виявляється, система електронного відстеження результатів помилково не врахувала два промахи Каррари на другому вогневому рубежі. Але після перегляду італійці було додано дві хвилини штрафу, через що вона перемістилась на 11-ту позицію.


Отже, чемпіонкою Європи стала Ліза Марія Шпарк, Юлія Джима - друга із «сріблом», а «бронза» дісталася ще одній представниці Німеччини Селіні Гротіан.
Результати інших українок: Анна Кривонос - 16-те місце, Анастасія Меркушина - 24-те, Любов Кип'яченкова - 35-те, Олена Білосюк - 40-е.
Загалом стартували 97 біатлоністок.
Сьогодні також пройде чоловічий спринт на 20 км. Склад збірної України - Артем Прима (22-й стартовий номер), Антон Дудченко (33), Богдан Цимбал (47), Денис Насико (65), Тарас Лесюк (93), Артем Тищенко (103).
Програма ЧЄ також включає спринт, гонку переслідування, змішану естафету та одиночну змішану естафету.
Фото: Getty images.