Південнокорейська компанія Hyundai Motor Co. добровільно відкличе понад 70 000 автомобілів для ремонту несправних запчастин.

Як передає Укрінформ, про це повідомляє Yonhap.
За даними Міністерства землі, інфраструктури та транспорту Південної Кореї, загалом йдеться про 70 582 одиниці шести моделей, включаючи вантажівку Xcient QZ і автобус County.
Проблемою, що призвела до такого рішення, є можливе відключення електроенергії, спричинене несправними запчастинами генератора у вантажівці Hyundai Mighty.
Власники цих автомобілів можуть відвідати спеціалізовані сервісні центри Hyundai, де безкоштовно відбудеться заміна несправних запчастин.
Як повідомляв Укрінформ, південнокорейські компанії Hyundai та Kia відкликають майже 500 тисяч автомобілів через ризик займання.
Фото: Yonhap