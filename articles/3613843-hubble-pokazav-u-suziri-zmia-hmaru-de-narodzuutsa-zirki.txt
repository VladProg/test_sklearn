Космічний телескоп NASA/ESA Hubble завдяки камері Wide Field Camera 3 зробив світлину маленької щільної хмари газу та пилу під назвою CB 130-3, що знаходиться у сузір’ї Змія.

Як передає Укрінформ, про це повідомляє обсерваторія.
Щільні ядра, такі як CB 130-3, є місцем народження зірок, і тому представляють особливий інтерес для астрономів.
Під час колапсу цих ядер в одному місці може накопичитися достатня маса, щоб досягти температур і щільності, необхідних для запалювання водневого синтезу, що означає народження нової зірки.

Фото: ESA/Hubble, NASA & STScI, C. Britt, T. Huard, A. Pagan
Зазначається, що на цьому зображенні, щільність CB 130-3 є непостійною.
Так, зовнішні краї хмари складаються лише з тонких пучок, тоді як у своїй основі CB 130-3 повністю заглушає фонове світло. Газ і пил, що входять до складу CB 130-3, впливають не лише на яскравість, але й на колір фонових зірок. Причому зірки, розташовані в центрі хмари, виглядають червонішими, ніж їхні аналоги на околицях цього зображення.
Астрономи використали телескоп, щоб виміряти цей ефект почервоніння та щільність CB 130-3, що дало змогу зрозуміти внутрішню структуру цього зоряного ясла.
Як повідомляв Укрінформ, космічний телескоп NASA/ESA Hubble завдяки камері Wide Field Camera 3 зробив світлину масштабної спіральної «жовто-блакитної» галактики NGC 7038, що знаходиться у сузір’ї Індіанець.