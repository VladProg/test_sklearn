Рік великої війни закарбувався у тисячах фото – мовчазних і водночас беззаперечних доказів злочинів росіян і сили українців.

Укрінформ підготував добірку знакових фотографій до річниці повномасштабного вторгнення росії в Україну.
На світлинах – руйнування, біль та смерть, які принесла на українську землю російська армія. І водночас на цих фото – сила, непохитність і наполегливість українців, які захищають свою домівку від ворога.

Фото: Геннадій Мінченко


Розстріляний пам'ятник Тарасу Шевченку на тлі зруйнованих російськими військами будинків на території звільненого від загарбників смт Бородянка, Київська область, 16 квітня 2022 року.

Фото: Дмитро Смольєнко

Місцева жителька Зіра Іванівна біля свого зруйнованого внаслідок артобстрілів російськими військами будинку у прифронтовому селі Кам’янське, Запорізька область, 6 травня 2022 року.


Фото: Вероніка Євтушенко

Зруйнований унаслідок російських обстрілів житловий будинок у Північній Салтівці, Харків, 11 вересня 2022 року.

Фото: Микола М’якшиков

Рятувальники розбирають завали на місці влучання російської ракети у житлову багатоповерхівку, Дніпро, 14 січня 2023 року.


Фото: Ангеліна Страшкулич

Залишки ракети на тлі будівлі Харківської ОДА, яку зруйнували росіяни, Харків, липень 2022 року.

Фото: Анатолій Сірик

У місті Буча проводять ексгумацію тіл з однієї з братських могил, в якій поховано убитих російськими загарбниками мирних жителів, Київська область, 13 квітня 2022 року.


Фото: В’ячеслав Мадієвський

Хрести на могилах вбитих російськими окупантами жителів міста Ізюм на місці масового поховання, виявленого після звільнення населеного пункту від російських загарбників, Харківська область, 19 вересня 2022 року.

Фото: Дмитро Смольєнко

Тіло цивільної, загиблої внаслідок російського ракетного удару по гуманітарній колоні. Люди стояли в черзі для виїзду на тимчасово окуповану територію, щоб забрати своїх родичів, відвезти допомогу, Запоріжжя, 30 вересня 2022 року.

Фото: Альберт Кошелев

Рятувальники дістають тіло загиблої жінки з-під завалів зруйнованих конструкцій багатоповерхового житлового будинку, в який влучила російська ракета С-300, Запоріжжя, 6 жовтня 2022 року.

Фото: В’ячеслав Мадієвський

Чоловік плаче над тілом загиблої дружини. російські війська обстріляли житловий район Харкова з реактивних систем залпового вогню, внаслідок чого загинуло троє людей, 7 липня 2022 року.

Фото: Сергій Гудак

На Пагорбі Слави поховали трьох захисників України: попрощатися із штаб-сержантом Миколою Чижом, командиром інженерно-саперного відділення, сержантом Ігорем Мироненком і прапорщиком Мирославом Дюриком, полеглими у війні з росією, прийшли десятки ужгородців, керівники області та міста, військовослужбовці, правоохоронці, Ужгород, 18 березня 2022 року.


Фото: В’ячеслав Мадієвський

Українські прапори над могилами на Алеї Героїв, що була започаткована у 2014 році, Харків, 8 лютого 2023 року.

Фото: Сергій Гудак

Спальні місця в одному зі спорткомплексів міста, що став притулком для вимушених переселенців, Ужгород, 7 березня 2022 року.

Фото: Дмитро Смольєнко

Евакуйована з Маріуполя дівчинка, яка дісталася Запоріжжя, тримає свою собаку, 18 березня 2022 року.


Фото: Сергій Гудак

Волонтер Сергій Спірін, який працює на кухні волонтерського хабу "Венеція", розливає парафін в окопні свічки, Мукачево, Закарпатська область, 22 листопада 2022 року.

Фото: Дмитро Смольєнко

Жінки обіймаються під час зустрічі визволених з російського полону українок, Запоріжжя, 17 жовтня 2022 року.

Фото: Ніна Ляшонок

Жінки спілкуються з українськими військовими у визволеному від російських загарбників Херсоні, 14 листопада 2022 року.


Фото: Дмитро Смольєнко

Артилеристи, які нищили колони російської техніки під Києвом, а нині стоять на захисті Запорізької області, стріляють з причіпної гаубиці "Мста-Б", Запорізька область, 16 грудня 2022 року.


Фото: В’ячеслав Мадієвський

Знищені бойова техніка та російський військовий на підступах до Харкова, 26 лютого 2022 року.
Як повідомлялося, 24 лютого 2022 року російська федерація розпочала новий етап війни проти України – повномасштабне вторгнення. За рік сили оборони України завдали значних втрат агресору, знищивши майже 146 тис. російських загарбників.