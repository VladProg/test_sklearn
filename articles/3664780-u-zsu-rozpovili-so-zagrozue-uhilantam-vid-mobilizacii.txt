До особи, яка підлягає призову та відмовляється виконувати правила військового обліку, може застосовуватись відповідальність згідно із законодавством України як адміністративна, так і кримінальна.

Про це розповів начальник Печерського територіального центру комплектування та соціальної підтримки міста Києва полковник Сергій Калугін під час брифінгу в Military Media Center, передає Укрінформ.
«Покарання настає залежно від скоєного правопорушення. У разі, якщо потенційний призовник відмовляється ставити підпис про отримання повістки, то вимоги до нього можуть бути доведені у присутності свідків», – повідомив Калугін.
Також він додав, що до особи, яка підлягає призову та відмовляється виконувати правила військового обліку, може застосовуватись відповідальність згідно із законодавством України. До прикладу, якщо це ухилення від повістки для звірки військово-облікових даних, то застосовується адміністративна відповідальність. Якщо військовозобов’язаний прийшов звірку військово-облікованих даних, медичну комісію для призову й уникнув відправки до лав ЗС України у військову частину, то в такому разі настає вже кримінальна відповідальність.
Як повідомлялось, адміністративна відповідальність — штрафи від 510 до 1700 грн, кримінальна відповідальність — це стаття 336 Карного кодексу України «Ухилення від призову на військову службу під час мобілізації на особливий період» карається позбавленням волі від 3 до 5 років.
Як повідомлялося, Кабінет Міністрів ухвалив новий порядок бронювання військовозобов’язаних та критерії визначення підприємств, критично важливих для функціонування економіки.