У Лізі чемпіонів УЄФА у вівторок, 14 лютого, пройдуть перші матчі 1/8 фіналу.

Футболісти французького «Парі Сен-Жермен» на «Парк-де-Пренс» у Парижі о 22.00 за київським часом зійдуться з німецькою «Баварією», а у паралельному поєдинку італійський «Мілан» на «Сан-Сіро» прийматиме англійський «Тоттенгем», передає Укрінформ.
У середу, 15 лютого, бельгійський «Брюгге» зустрінеться з португальською «Бенфікою», а німецька «Боруссія» у Дортмунді зіграє з англійським «Челсі».
Ще чотири перші матчі 1/8 фіналу Ліги чемпіонів пройдуть наступного тижня. 21 лютого: «Ліверпуль» (Англія) - «Реал» (Іспанія), «Айнтрахт» (Німеччина) - «Наполі» (Італія); 22 лютого: «Лейпциг» (Німеччина) - «Манчестер Сіті» (Англія), «Інтер» (Італія) - «Порту» (Португалія).
Поєдинки у відповідь відбудуться 7/8 та 14/15 березня.