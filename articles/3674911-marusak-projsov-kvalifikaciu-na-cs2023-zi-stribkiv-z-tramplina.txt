Віталію Калініченку не вистачило 0,5 бала.

Кваліфікацію до особистого турніру на нормальному трампліні HS 102 на чемпіонаті світу 2023 року у словенській Планиці виграв господар змагань Анже Ланішек, передає Укрінформ.

Він випередив австрійця Штефана Крафта та партнера по команді Тімі Зайца.

Українець Євген Марусяк пройшов кваліфікацію із 39-м результатом. Інший українець, Віталій Калініченко, став 51-м – для того, щоб потрапити до топ-50 та відібратися до основних змагань, йому не вистачило лише 0,5 бала.

Як повідомляв Укрінформ, Марусяк вперше в історії України виграв золото Континентального кубка зі стрибків з трампліна.


Фото: Getty Image