Заморожені російські активи мають використовуватися для відбудови України, Євросоюзу треба погодити правові рамки для цього.

Як передає кореспондент Укрінформу, про це заявив прем’єр-міністр Швеції Ульф Крістерссон під час панельної дискусії на Мюнхенській безпековій конференції.
"У нас є кілька сотень мільярдів євро заморожених активів. І це є частиною відповіді – підсумувати, скільки там грошей, та вирішити, які правові рамки мають використовуватися, щоб, власне, використати ці кошти для відбудови та інших цілей", - прокоментував Крістерссон питання про те, який можна бути внесок росії у відбудову та відновлення України.
Він наголосив, що рішення щодо цього Євросоюзу треба приймати вже зараз. "Це – не просте питання, але його треба вирішити", - додав шведський прем’єр.
Як повідомляв Укрінформ, за оцінками прем’єр-міністра Дениса Шмигаля, матеріальні збитки, яких росія вже завдала Україні, сягають 600-750 мільярдів доларів. З кожним днем агресії ця сума зростає.