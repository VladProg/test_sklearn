Компанія Rocket Lab здійснила запуск комунікаційного супутника Strix-1 на орбіту у понад пів тисячі кілометрів над Землею.

Як передає Укрінформ, про це повідомляє Space.com.
Вже 30-й запуск ракети-носія Electron із супутником на борту був здійснений з космодрому в Новій Зеландії.

Космічний апарат від компанії Synspective через 53 хвилини після запуску дістався запланованої орбіти, яка знаходиться у 563 км над Землею.
У Rocket Lab заявили, що Strix-1 є першим комерційним супутником Synspective, котрий передаватиме зображення, на яких можуть бути виявлені міліметрові зміни поверхні Землі, незалежно від погодних умов та в будь-який час дня і ночі.
Rocket Lab вже успішно запускала супутники Strix для Synspective у грудні 2020 року та лютому 2022 року.
Як повідомляв Укрінформ, компанія Rocket Lab здійснила 4 серпня успішний запуск ракети-носія Electron із американським розвідувальним супутником NROL-199 на борту.