Українка Анастасія Соболєва вдруге поспіль виграла турнір Міжнародної федерації тенісу (ITF) в Анталії (Туреччина) із призовим фондом $15 тис.

У фіналі змагань посіяна під 7-м номером Соболєва здобула вольову перемогу над представницею рф Дарією Лодіковою (3) - 6:7 (3:7), 7:5, 7:6 (7:5), передає Укрінформ.
Матч тривав 3 години 50 хвилин.
Для 18-річної Анастасії Соболєвої це був шостий фінал на турнірах ITF в одиночному розряді, в якому вона виборола свій п'ятий титул.
Фото: ФТУ.