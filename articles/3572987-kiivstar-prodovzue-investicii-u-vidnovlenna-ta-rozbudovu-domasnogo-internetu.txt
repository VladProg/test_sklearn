За останніх шість місяців мережа «Домашній інтернет» від Київстару розширилась на 355 будинків, а це понад 44 тис. квартир. Також послуга стала доступна в місті Дубно Рівненської області, а до кінця року з’явиться ще в п’яти містах України.

Про це Укрінформу повідомили в компанії.
Попри всі складності, спричинені повномасштабною війною, національний телеком-оператор «Київстар» продовжує не тільки відновлювати мережу, а й інвестувати в її розвиток та соціальні інфраструктурні об’єкти.
«Активно йде модернізація мережі до швидкості 1 Гбіт/с. Тепер його можна підключити в м. Київ, Дніпро, Львів, Старокостянтинів, Володимир, Трускавець, Славута. Перевірити можливість підключення за адресою можна на сайті компанії. А загалом цього року заплановано покриття гігабітною мережею ще 10 міст. Загальна вартість інвестицій в модернізацію становила понад 200 млн грн. Плани компанії щодо розширення та модернізації мережі - найкраще підтвердження віри в перемогу України в цій війні», - йдеться у повідомленні.
Зазначається, що пошкоджена внаслідок бойових дій мережа вже повністю відремонтована на деокупованих територіях у містах Чернігів, Ніжин, Ірпінь, Охтирка та в містах під обстрілами (Кривий Ріг, Зеленодольськ). Також у робочому стані підтримуються 99% мережі в Миколаєві, 94% - у Харкові та 81% - у Нікополі.

У рамках соціальних ініціатив був підключений інтернет у 1 279 бомбосховищах та укриттях, а також у 442 модульних будиночках для вимушено переміщених осіб. Компанія планує і надалі працювати в цих напрямках та до кінця року підключить ще шість модульних містечок, а також WI-FI у десятках укриттів у школах.
Для того щоб долучитись до ініціативи компанії та провести інтернет в укриття в домі, школі, або модульному містечку, потрібно звернутись на електронну адресу wifi@kyivstar.net.

Компанія готова забезпечувати інтернетом ті модульні містечка, де є технічна можливість провести «Домашній інтернет» від Київстару.
Як повідомлялось, Київстар – найбільший український оператор електронних комунікацій, 24 роки працює в Україні та визнаний найбільшим платником податків на телеком-ринку, кращим роботодавцем і соціально відповідальною компанією. Станом на кінець 2021 року компанія обслуговувала 26,2 млн абонентів мобільного зв’язку та понад 1,2 млн абонентів «Домашнього інтернету». Надає послуги на основі широкого спектра мобільних і фіксованих технологій, у тому числі 4G. На сьогодні понад 90% населення України проживає у зоні мережі LTE. Київстар.
Клієнтам компанії доступні можливості мобільного, фіксованого зв’язку та інтернету, конвергентні рішення, а також інноваційні послуги Big Data, IoT, Cloud solutions, мобільні фінансові послуги, цифрове телебачення.
Акціонер Київстар – міжнародна Група VEON, що має головний офіс у Нідерландах. Акції Групи торгуються на фондових біржах NASDAQ (Нью-Йорк) та Euronext (Амстердам).