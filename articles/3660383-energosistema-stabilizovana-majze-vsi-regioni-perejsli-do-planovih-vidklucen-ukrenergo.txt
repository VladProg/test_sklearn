Ситуація в енергосистемі України стабілізована, але найбільші проблеми залишаються на Одещині, інші ж області вже перейшли до планових відключень.

Як передає Укрінформ, про це повідомляє НЕК «Укренерго» у Фейсбуці з посиланням на голову правління НЕК “Укренерго” Володимира Кудрицького.
«Наразі ми вже стабілізували ситуацію в енергосистемі. Найбільші проблеми залишаються тільки в Одеському регіоні. Там заживлена критична інфраструктура, ми приступаємо разом з обленерго до заживлення споживачів», – сказав очільник енергокомпанії.
За словами Кудрицького, в інших регіонах країни ситуація вже стабілізована, там перейшли до відключень за графіками. І це при тому, що внаслідок вчорашнього масованого обстрілу постраждало декілька магістральних підстанцій.
Як повідомлялося, 26 січня, росіяни здійснили вже тринадцяту масовану ракетну атаку, випустивши 55 ракет на наші енергетичні об’єкти.