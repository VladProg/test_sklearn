російський терор має програти всюди, і в Україні має не залишитись жодної руїни, і це стане доказом, що свобода міцніша.

Як передає Укрінформ, про це Президент Володимир Зеленський сказав у зверненні.
«російський терор має програти всюди, у всьому: на полі бою і в тому, щоб не залишилося жодної руїни в нашій країні, щоб ми змогли все відновити й тим довести, що свобода міцніша», - сказав Зеленський.

Відео: ОП
Президент також відзначив важливість того, що Данія підтримала Чорноморську експортну ініціативу та приєдналася до програми «Зерно з України» – Grain from Ukraine.
«Той факт, що ми маємо суттєвий прогрес щодо продовольчої безпеки, доводить, що можемо досягти прогресу й щодо інших пунктів нашої Формули миру», - наголосив Президент.
Як повідомлялося, у понеділок в Україні з візитом перебуває Прем’єр-міністр Данії Метте Фредеріксен з делегацією від коаліції партій.

Фото: ОП