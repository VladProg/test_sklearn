Каліфорнійський стартап Monarch Tractor презентував свій перший "розумний" трактор MK-V, який може виконувати сільськогосподарські завдання без водія.

Як передає Укрінформ, про це повідомляє The Verge.
"(Комп'ютерна платформа — ред.) NVIDIA Jetson дає змогу MK-V запускати програми зі штучним інтелектом в режимі реального часу, водночас зберігаючи енергію для довшого терміну служби батареї та тривалої роботи", — сказав генеральний директор Monarch Tractor Правін Пенметса.
Кожен MK-V використовує шість системних модулів Jetson Xavier NX, які дають змогу переміщатися по полях, використовуючи лише камери.
За словами Пенметси, це має вирішальне значення для безпеки, оскільки в деяких місяцях у селах трактор може не отримувати сигнали GPS.
Візуальне середовище забезпечується двома 3D-камерами та шістьма стандартними.
"Трактор щодня збирає та аналізує дані про врожай і може обробляти дані від поточних і наступних поколінь знарядь, обладнаних датчиками та зображеннями. Ці дані можна використовувати для коригування обладнання в режимі реального часу, довгострокової оцінки врожайності, поточних стадій росту та інших показників рослин і культур", – зазначили у компанії.
Як повідомляв Укрінформ, японська автомобілебудівна компанія Honda розробляє систему автономного керування автомобілем із використанням штучного інтелекту.