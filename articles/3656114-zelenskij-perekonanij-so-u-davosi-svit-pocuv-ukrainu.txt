Українські спікери на Всесвітньому форумі в Давосі переконували, що нині ні у кого в світі немає можливості зволікати з допомогою Україні.

Світ це почув, зазначив Президент Володимир Зеленський у Телеграмі, передає Укрінформ.
"Меседж від України на форумі у Давосі дуже простий і чесний: ні в кого зараз у вільному світі немає можливості зволікати. Переконаний, що ми були почуті", - підкреслив Президент.
Він також опублікував короткий відеоролик про участь українців у ВЕФ в Давосі.
Як повідомлялося, із 16 до 20 січня у швейцарському Давосі відбувався Всесвітній економічний форум. Президент Володимир Зеленський виступав в онлайн-форматі, а перша леді Олена Зеленська й українська делегація були безпосередньо присутні там.
Фото: Офіс Президента