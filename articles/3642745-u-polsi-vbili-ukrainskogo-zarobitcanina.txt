У місті Острув Мазовецька неподалік Варшави знайшли вбитим 55-річного громадянина України.

Про це повідомляє PAP, передає Укрінформ.
Уточнюється, що власник квартири, яку винаймав українець, виявив тіло у вівторок.
"Було проведено активні слідчі дії. Зовнішній огляд виявив численні ножові рани на грудях і спині чоловіка", - повідомила речниця місцевої прокуратури Ельжбета Лукасевич.
Вона додала, що квартира була замкнена на ключ, усередині - чистота й порядок.
Правоохоронні органи проводять розслідування.
За інформацією видання, чоловік з 2019 року працював на розташованому неподалік молокозаводі.
Фото: Agencja Gazeta