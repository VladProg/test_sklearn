Влада Китаю в середу, 27 липня, запустила в космос шість супутників із космодрому Цзюцюань.

Про це повідомляє Сіньхуа, передає Укрінформ.
Зазначається, що апарати, у тому числі експериментальні супутники нових космічних технологій та для вимірювання щільності атмосфери на орбіті, було запущено за допомогою ракети-носія «Ліцзянь-1» о 12:12 за пекінським часом та успішно вийшли на задану орбіту.

Твердопаливна ракета-носій «Ліцзянь-1» була розроблена Академією наук Китаю. Цей політ став для неї дебютним.

Як повідомляв Укрінформ, компанія SpaceX 24 липня успішно вивела в космос нові 53 супутники інтернет-зв'язку в рамках масштабного проєкту Starlink.
Фото: Сіньхуа