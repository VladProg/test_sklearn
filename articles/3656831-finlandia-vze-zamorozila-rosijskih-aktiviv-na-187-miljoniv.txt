У межах санкцій, запроваджених країнами Заходу проти рф після початку повномасштабного вторгнення в Україну, Фінляндія заморозила російських активів на суму 187 мільйонів євро.

Як передає Укрінформ, про це повідомляє Yle.
"Справами заморожених активів у країні займається Управління зі стягнення боргів. На цей час відомство заморозило активи на суму 187 млн євро", - йдеться в повідомленні.
Як пояснив начальник відділу санкцій МЗС Фінляндії Піа Сааріваара, йдеться про нерухомість, акції, машини, яхти, літаки. "Різне майно, що має цінність”, - резюмував посадовець.
У Фінляндії найвідоміший російський олігарх із санкційного списку ЄС - Геннадій Тимченко. За інформацією видання, він є одним із власників столичної арени Helsinki-halli.
Як повідомлялося, міністр закордонних справ Швейцарії Ігнаціо Кассіс заявив, що його країна підтримує ідею конфіскації заморожених російських активів і використання їх для відновлення України.