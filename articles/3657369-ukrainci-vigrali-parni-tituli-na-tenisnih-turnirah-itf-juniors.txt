На змаганнях ITF Juniors категорії J200 у Хамамметі (Туніс) у фіналі парного турніру зійшлися дві українки. Єлизавета Котляр разом із Владиславою Андріївською з Киргизстану зіграла з парою Дар'я Єсипчук/Ая ель Ауні із Тунісу.

Перемогу у вирішальному матчі з рахунком 6:2, 6:3 здобув дует 17-річної Єсипчук, яка виборола свій четвертий парний юніорський титул ITF, передає Укрінформ.
16-річний Тимофій Мілованов виграв свій дебютний титул ITF Juniors, ставши чемпіоном парного турніру J60 у місті Широкі-Брієг (Боснія і Герцеговина). Українець виступав разом із хорватом Антоніо Волявецом. У фіналі українсько-хорватська пара, посіяна під третім номером, обіграла італійців Габріеля Крівеларо та Стефана Ведовеллі, який мали четвертий номер посіву - 7:6 (7:5), 7:6 (7:4).
16-річна Єлизавета Чайникова стала переможницею парних змагань J60 у Рамат-ха-Шарон (Ізраїль). Українка разом із британською тенісисткою Сереною Манкою, обіграла тандем Жюстін Бретнашер/Алексія Галліно (Франція/Іспанія) - 7:5, 3:6, 10:5. Для Чайникової це п'ятий парний титул ITF Juniors.
На фото: пара Дар'я Єсипчук/Ая ель Ауні/btu.org.