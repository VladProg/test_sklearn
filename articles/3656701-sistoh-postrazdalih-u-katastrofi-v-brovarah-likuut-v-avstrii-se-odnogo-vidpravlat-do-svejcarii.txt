Шестеро постраждалих в авіакатастрофі в Броварах Київської області відправлені на лікування в Австрію, ще один пацієнт невдовзі буде евакуйований в Швейцарію.

Як передає Укрінформ, про це Міністр охорони здоров'я Віктор Ляшко повідомив у Фейсбуці.
“Щодо постраждалих під час трагедії в Броварах. Станом на сьогодні шестеро постраждалих з опіками відправлені на лікування в Австрію. Ще один пацієнт невдовзі буде евакуйований в Швейцарію”, - написав він.

Ляшко додав, що тримає ситуацію на особистому контролі. Всі постраждалі отримують необхідну їм допомогу в центральній лікарні Броварів та Київському міському опіковому центрі.
Очільник МОЗ висловив подяку міжнародним партнерам за оперативну підтримку та допомогу.

Як повідомлялося, вранці 18 січня у Броварах поруч із дитсадком та житловим будинком впав гелікоптер Державної служби з надзвичайних ситуацій, на борту якого перебували 9 людей, у тому числі міністр внутрішніх справ Денис Монастирський, його перший заступник Євгеній Єнін та державний секретар МВС Юрій Лубкович.
За останніми даними ДСНС, на місці падіння вертольота виявлено 14 загиблих осіб, серед них одна дитина та 10 осіб, які перебували на борту.
Постраждало внаслідок авіаційної катастрофи 25 осіб, з них – 11 дітей.
21 січня у Києві попрощалися із загиблими у Броварах внаслідок авіакатастрофи керівництвом і співробітниками Міністерства внутрішніх справ.
Фото: Facebook/Віктор Ляшко