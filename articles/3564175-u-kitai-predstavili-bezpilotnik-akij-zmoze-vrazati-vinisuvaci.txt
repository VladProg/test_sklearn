На авіасалоні в місті Чанчунь китайські військові представили безпілотник Wuzhen-8 (WZ-8).

Як повідомляє Укрінформ з посиланням на gagadget.com, безпілотник може використовуватися для розвідки та виконувати роль дрона-камікадзе.
“Китай показав безпілотник WZ-8, який може розвивати швидкість 3700 км/год”, - йдеться у повідомленні.


New Chinese supersonic drone Wuzhen-8 ! pic.twitter.com/xVAbWvw54l
— Yin Sura 尹苏拉 (@yin_sura) August 29, 2022

Зазначається, що дрон вперше показали ще рік тому в рамках авіашоу в місті Чжухай. Досі Китай не повідомляв про його застосування і вирішив ще раз продемонструвати безпілотний літальний апарат публіці.

За даними розробників, у разі потреби WZ-8 також можна замаскувати під високошвидкісну ракету, тобто перетворити на дрон-камікадзе. У такому режимі роботи безпілотний літальний апарат, як очікується, зможе вражати винищувачі. Ще однією метою для WZ-8 є авіаносці.



Як повідомляв Укрінформ, на виставці Teknofest у турецькому Самсуні продемонстрували безпілотні літальні апарати з українськими двигунами.