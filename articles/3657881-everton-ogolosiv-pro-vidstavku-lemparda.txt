«Евертон» офіційно підтвердив про припинення співпраці з головним тренером команди Френком Лемпардом.

Про це повідомили на офіційному сайті команди, передає Укрінформ.
Також ліверпульський клуб залишили його асистенти - Джо Едвардс, Пол Клемент, Ешлі Коул і Кріс Джонс. Алан Келлі залишиться тренером воротарів.
До призначення нового коуча тренування проводитимуть тренери «Евертона» U18 та «Евертона» U21 Лейтон Бейнс та Пол Тейт відповідно.
44-річний англієць очолив клуб Віталія Миколенка наприкінці січня 2021 року, під його керівництвом команда виграла лише 12 з 44 матчів (27%), програла - 23 (52%).
Після ЧС-2022 «Евертон» на чолі з Лемпардом набрав лише 1 очко в 5 матчах АПЛ - нічия з «Манчестер Сіті», а також вилетів з Кубка Англії від «Манчестер Юнайтед». В останніх 6 матчах клуб зазнав 5 поразок та йде 19-м в АПЛ.
Раніше повідомлялося, що очолити «Евертон» можуть Марсело Б’єлса, Вейн Руні, Шон Дайч та Томас Франк.
Фото: Getty Images