Інженери зі Стенфордського університету (США) розробили екзоскелетні черевики, завдяки яким швидкість ходьби зростає на 9%.

Про це повідомляє Metro, передає Укрінформ.
Як зазначається, інженери використали технологію машинного навчання, щоб розробити екзоскелетні черевики, які можна персоналізувати відповідно до потреб користувача.

У пристрій були вбудовані датчики для контролю руху.

Випробування довели, що використання пристрою привело до збільшення швидкості ходьби на 9% і використання на 17% менше енергії порівняно з ходьбою у звичайному взутті.

За словами науковців, це еквівалентно «зняттю з плечей рюкзака вагою 13,6 кг».
«Ми працювали над цим близько 20 років... Це найбільше покращення швидкості та економії енергії під час ходьби з-поміж екзоскелетів, доступних на сьогодні», - заявив професор Стенфордської лабораторії біомехатроніки Стів Коллінз.
Як повідомляв Укрінформ, вчені з Університету Ворика (Велика Британія) розробили пристрій, який може виявити рак шкіри, невидимий для людського ока.
Фото: PA