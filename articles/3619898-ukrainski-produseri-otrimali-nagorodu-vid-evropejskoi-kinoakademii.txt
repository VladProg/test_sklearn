Фонд Єврімаж та Європейська кіноакадемія нагородили премією Eurimages Co-Production Award, яка зазвичай вручається одній особі, всіх українських продюсерів.

Як передає Укрінформ, про це повідомляє пресслужба Держкіно.
«Нагороду присудили, як «вияв великої вдячності за зростаючу якість українського виробництва за останні роки та як знак постійної підтримки тепер, коли інфраструктура для забезпечення виробництва в межах України зазнала краху», - йдеться у повідомленні.

У 2022 році Eurimages та Європейська кіноакадемія висловлюють свою повну підтримку українським кінопродюсерам і зусиллям, спрямованим на забезпечення безперервності кіноіндустрії в ці важкі часи.
Нагороду отримає делегація українських продюсерів-членів Академії під час церемонії вручення 35-ї Європейської кінопремії, яка відбудеться 10 грудня в Рейк'явіку.
Як повідомляв Укрінформ, стрічки "Памфір" і "Цензорка" номіновані на нагороду Європейської кіноакадемії UROPEAN DISCOVERY – Prix FIPRESCI.