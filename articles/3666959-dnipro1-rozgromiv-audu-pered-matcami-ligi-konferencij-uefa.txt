Футболісти «Дніпра-1» завершили турецький тренувальний збір перемогою у контрольному матчі над латвійською командою «Ауда».

Зустріч відбулася на «Глорія спортс арені» у Белеку і завершилася на користь підопічних Олександра Кучера з рахунком 5:1, передає Укрінформ.
Авторами голів у складі «Дніпра-1» стали Артем Довбик, який відзначився на 22-й та 64-й хвилинах, Рональд Матарріта (37), Олександр Піхальонок (38) та Володимир Танчик (65).
8 лютого «Дніпро-1» вирушить до Кіпру, де завершить підготовку до матчів плей-офф Ліги Конференцій УЄФА проти місцевого АЕКа (16 та 23 лютого).
На фото: Артем Довбик (scdnipro1.com.ua).