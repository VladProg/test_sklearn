Україна сьогодні офіційно передала на розгляд ЮНЕСКО номінаційний файл «Історичний центр міста-порту Одеси» для включення до Списку всесвітньої спадщини.

Про це повідомила у Твіттері перша заступниця міністра закордонних справ Еміне Джапарова, передає Укрінформ.
«Сьогодні номінаційний файл «Історичний центр міста-порту Одеси» офіційно передано на розгляд @UNESCO для включення до Списку всесвітньої спадщини. Цінуємо зусилля кожного, спрямовані на те, щоб зробити центр Одеси світовою культурною спадщиною та захистити його від терористів», - написала Джапарова.

Як повідомляв Укрінформ, МКІП ініціювало включення історичного центру Одеси до списку всесвітньої спадщини ЮНЕСКО за прискореною процедурою.
Основне фото: МКІП