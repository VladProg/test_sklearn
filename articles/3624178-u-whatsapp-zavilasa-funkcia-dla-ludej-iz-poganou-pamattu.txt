Месенджер WhatsApp представив нову функцію, яка допомагатиме користувачам із поганою пам'яттю у повсякденному житті.

Як передає Укрінформ, про це повідомляє GSM Arena.

Функція "Напиши собі" доступна для користувачів із операційними системами iOS і Android. Ця опція спочатку була частиною бета-версії, але тепер стане доступною для всіх упродовж наступних кількох тижнів.
Зазначається, що "Напиши собі" дає користувачам змогу надсилати повідомлення самому собі.
Цей чат видимий і доступний лише для користувача. Його можна використовувати для написання важливих нотаток собі, збереження вебпосилань або завантаження документів і голосових нотаток.
Така функція є і на інших платформах, зокрема в Телеграмі, де вона була з моменту запуску.
Як повідомляв Укрінформ, месенджер Телеграм випустив оновлення, яке включає низку нових цікавих функцій для користувачів.