Ізраїльський стартап AI21 Labs розробив систему на основі штучного інтелекту Wordtune Spices, яка допомагає людям поліпшувати тексти.

Про це повідомляє The Times of Israel, передає Укрінформ.
Зазначається, що Wordtune Spices має відігравати роль так званого співавтора для вдосконалення будь-якого тексту шляхом вибору з 12 підказок.
«Наша місія — змінити те, як люди читають і пишуть за допомогою штучного інтелекту, зосереджуючись при цьому на розширенні можливостей, а не на заміні автора», — сказав співзасновник стартапу Орі Гошен.
За його словами, нова функція надає набір інструментів для написання ефективніших та переконливіших текстів.
При цьому автори тексту мають повну свободу для висловлення своїх думок та ідей.
Як повідомляв Укрінформ, міжнародна група вчених розробила першу у світі технологію на основі метанавчання, яка дозволяє друкувати текст без наявності клавіатури.