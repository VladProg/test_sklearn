Міністерство оборони України і Фонд цивільних досліджень та розвитку США (CRDF Global) домовились про взаємодію у сфері кібербезпеки та підтримку реалізації заходів кібероборони.

Про це йдеться у повідомленні Міноборони, передає Укрінформ.
Відповідний меморандум за дорученням міністра оборони України Олексія Резнікова, підписав заступник міністра з питань цифрового розвитку, цифрових трансформацій і цифровізації Олег Гайдук, йдеться у повідомленні.
Співпраця передбачатиме обмін ідеями, інформацією та досвідом у сфері кібербезпеки, а також сприяння у вдосконаленні освітніх, науково-технічних і технологічних можливостей МОУ та ЗСУ.
Як повідомляв Укрінформ, міністр оборони Олексій Резніков підтримує розвиток українського військово-промислового комплексу України і переконаний, що протестоване у ході розв’язаної росією війни озброєння у майбутньому високо цінуватиметься на ринках.