Українка показала особистий рекорд сезону.

У чеському місті Густопече відбувся турнір World Athletics Indoor Tour Silver зі стрибків у висоту, передає Укрінформ.

На турнірі змагалися 3 українки – Ірина Геращенко, Катерина Табашник та Юлія Чумаченко.

Також на турнірі змагалася чинна чемпіонка світу Елеанор Паттерсон та віцечемпіонка Європи Марія Вукович.

Геращенко з особистим рекордом сезону, 1,97 м, здобула «срібло». До цього найкращим результатом Ірини була висота 1,96 м.

Табашник з результатом 1,95 м, що також є особистим рекордом сезону, стала четвертою. Чумаченко взяла висоту 1,87 м та посіла 7-иу позицію.

Перемогу з результатом 1,99 м здобула британка Морган Лейк.

Як повідомляв Укрінформ, Ярослава Магучіх здобула перемогу на першому міжнародному старті «зимового сезону».

Фото: Getty Image