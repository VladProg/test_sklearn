Американська співачка Шер заявила, що вражена стійкістю українців та висловила свою підтримку.

Про це вона написала у Твіттері, передає Укрінформ.
«Мої молитви з українським народом. Я читаю новини щодня з надією. Вони повертають свою землю. Коли я зустріла молодих українців, ми обіймалися, танцювали. Мене це вразило. Українці такі сильні, сміливі, стійкі. Солдати — супер чоловіки. Давид вбиває Голіафа», — зазначила виконавиця.
З початку повномасштабного вторгнення росії в Україну виконавиця неодноразово виступала з підтримкою українців. Зокрема вона закликала Захід дати Україні наступальну зброю. Також Шер висловлювала готовність прийняти у своєму будинку українських біженців.
Фото: VG