За результатами щорічного дослідження банківського ринку від спільноти “Фінансовий клуб” COMINBANK увійшов у топ “25 провідних банків України під час війни”.

Дослідження було адаптовано до роботи банків в умовах воєнного стану. Цього року експерти оцінили 67 банків, які сьогодні працюють на ринку України.
COMINBANK посів друге місце в номінації «Класичний депозит» і 22-е місце у загальному рейтингу.
Під класичним депозитом мався на увазі стандартний (неакційний) вклад фізособи на 100 тис. грн на три місяці. На місце розташування банків у рейтингу впливали такі показники: середньорічна процентна ставка; кількість відділень, в яких доступна послуга; кількість клієнтів, які скористалися послугою в січні-серпні 2022 року; динаміка гривневого депозитного портфеля фізосіб у банку.
Команда не приховує, що 29-й рік роботи на ринку України виявився найважчим через війну, попри це COMINBANKу вдалося не лише зберегти вкладників, а й долучити нових.
«Щомісяця ми залучали 60−80 млн грн депозитів фізичних осіб, і більше половини з них — це були нові вкладники», — зазначає Тетяна Путінцева, Голова Правління COMINBANK.
Зараз серед найпопулярніших депозитів від COMINBANK – «Вигідний курс» та «Максимальний дохід». Найвища дохідність, яку клієнти можуть отримати за умовами останнього – до 18,75% річних.
У банку прогнозують, що депозити й надалі лишатимуться лідерами серед банківських продуктів і не втратять популярності у 2023 році.
Також додамо, що 1 лютого 2022 депозит від COMINBANK «Ваші гроші» увійшов у ТОП-11 кращих бізнес-депозитів в гривні терміном на 3 тижні за результатами дослідження Bankchart.com.ua. Аналітики вивчили депозитні пропозиції понад 15 найбільших українських банків. За їх оцінкою депозитний продукт для підприємців «Ваші гроші» посів 2-е місце.




ДОВІДКА
Акціонерне товариство «КОМІНБАНК» (COMINBANK) — універсальний банк, зареєстрований НБУ 3 грудня 1993 року, свідоцтво про реєстрацію №219. Кількість відділень банку станом на вересень 2022 року — 55 по всій Україні, крім тимчасово окупованих територій. COMINBANK є учасником Фонду гарантування вкладів фізичних осіб.
Власником 100% акцій банку є Стефан Пол Пінтер - засновник та виконавчий директор приватної інвестиційно-банківської та керуючої компанії GML Capital LLP (Лондон, Велика Британія).

Дослідження «25 провідних банків України під час війни — 2022» можна переглянути за посиланням.