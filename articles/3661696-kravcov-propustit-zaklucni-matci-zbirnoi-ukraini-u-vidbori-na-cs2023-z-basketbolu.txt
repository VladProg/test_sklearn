Лідер збірної України з баскетболу В'ячеслав Кравцов не зіграє вирішальні поєдинки кваліфікації чемпіонату світу.

Про це центровий повідомив в Instagram-ефірі паблика BackDoorCut, передає Укрінформ.
Як з'ясувалося, Кравцов є гравцем тайванського клубу «Каошин Стілерс», а в чемпіонаті Тайваню не передбачені паузи на міжнародні матчі. Тож клуб вирішив не відпускати В'ячеслава до збірної України.
«Синьо-жовті» наприкінці лютого зіграють вирішальні матчі відбору до ЧС-2023 проти Італії та Нідерландів. Щоб здобути путівку на світову першість, українській команді потрібні дві свої перемоги плюс поразки конкурентів.
Кравцов не брав участі в Євробаскеті-2022, де «синьо-жовті» зупинилися на стадії 1/8 фіналу, але допомагав команді у листопадових матчах кваліфікації ЧС-2023.
Фото: ФБУ.