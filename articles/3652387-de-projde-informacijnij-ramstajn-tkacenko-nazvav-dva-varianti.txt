Оптимальне місце для проведення "інформаційного Рамштайну" - Париж.

Про це повідомив міністр культури та інформаційної політики Олександр Ткаченко в інтерв'ю Укрінформу.
"Зараз проводимо перемовини із нашими французькими колегами. Є певні ініціативи з боку президента Макрона. Тож намагаємося узгодити наші позиції для того, щоб у межах, які будуть обговорені, зробити міжнародний форум у Парижі. Якщо буде затримка, то у Варшаві", - сказав він.
Ткаченко додав, що у питанні проведення "інформаційного Рамштайну" перевага надається Франції, бо " там ведеться робота стосовно порушення на світовому рівні питання інформаційної безпеки".
Як повідомляв Укрінформ, у МКІП запропонували нову форму для партнерства на світовій арені - «інформаційний Рамштайн», що має об'єднати Європу, США та Україну у протидії пропаганді рф.