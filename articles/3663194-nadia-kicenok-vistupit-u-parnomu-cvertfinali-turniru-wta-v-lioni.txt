Українська тенісистка Надія Кіченок здобула перемогу у стартовому колі парного турніру WTA 250 Open 6e Sens Métropole de Lyon у французькому місті Ліон із призовим фондом $259,303.

У дуеті з японкою Макото Ніномією українка перемогла Альону Фоміну-Клоц (нейтральний статус) та Ельзу Жакмо (Франція) - 6:4, 3:6, 10:4, передає Укрінформ.
Суперниці провели на корті 1 годину 34 хвилини.
У чвертьфіналі українсько-японська пара зустрінеться з дуетом Ана Богдан/Данка Ковинич (Румунія/Чорногорія).
Надія та Макото провели перший спільний матч. Улітку 2021 року японка грала з Людмилою Кіченок, разом з якою виграла один титул (WTA 250, Ноттінгем), а також зіграла у фіналі змагань WTA 250 у Чикаго.
Фото: Getty Images.