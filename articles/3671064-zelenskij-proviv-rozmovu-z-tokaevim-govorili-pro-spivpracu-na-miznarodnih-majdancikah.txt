Президент України Володимир Зеленський обговорив із главою Казахстану Касимом-Жомартом Токаєвим співпрацю на міжнародних майданчиках.

Про це Зеленський повідомив у Твіттері, передає Укрінформ.
"Провів телефонну розмову з президентом Казахстану Касимом-Жомартом Токаєвим. Обговорили співпрацю на міжнародних майданчиках", – зазначив глава Української держави.
Зеленський також подякував Казахстану за гуманітарну допомогу для України.
Як повідомлялося, у грудні минулого року міністр закордонних справ Казахстану Мухтар Тлеуберді на засіданні Ради міністрів ОБСЄ закликав до припинення військового конфлікту між росією та Україною.