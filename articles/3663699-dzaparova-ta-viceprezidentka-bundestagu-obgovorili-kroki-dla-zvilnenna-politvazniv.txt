Перша заступниця міністра закордонних справ Еміне Джапарова обговорила з віцепрезидентом Бундестагу Катрін Герінг-Екардт кроки щодо визволення українських заручників Кремля, зокрема засудженого окупаційною владою першого заступника голови Меджлісу кримськотатарського народу Нарімана Джеляла.

Про це повідомляє МЗС України, передає Укрінформ.
Як зазначається, головною темою розмови cторін стало менторство віцепрезидента Бундестагу над першим заступником голови Меджлісу Наріманом Джелялом, якого окупаційна влада незаконно ув’язнила за його участь в інавгураційному саміті Міжнародної Кримської платформи та патріотичну позицію.





Ми вдячні кожній і кожному, хто підтримав програму публічного менторства громадянських журналістів, яких росія утримує за ґратами. За кожним злочином держави-агресора є людина, така як Наріман Джелял і тисячі інших наших громадян», - наголосила Джапарова.




Вона поінформувала співрозмовницю про діяльність "Кримської платформи" та передала подяку президентові Бундестагу Бербель Бас за участь у Парламентському саміті Платформи.


«Я завжди сприймала близько до серця ситуацію в Криму, який став символом української боротьби за свою ідентичність та свободу. Не може бути України без Криму», - наголосила Герінг-Екардт.



Сторони домовилися про обмін інформацією на постійній основі та координацію заходів у межах адвокації звільнення Джеляла та всіх українських заручників Кремля.





Джапарова також привернула увагу віцепрезидента Бундестагу до Формули миру, яку ініціював Президент Володимир Зеленський, і закликала німецьку сторону підтримати українську резолюції в ГА ООН щодо реалізації Формули та створення спеціального трибуналу щодо рф.




Перша заступниця міністра подякувала Німеччині за послідовну підтримку України в її боротьбі проти російських загарбників.




Як повідомляв Укрінформ, "суд" у Криму засудив першого заступника голови Меджлісу кримськотатарського народу Нарімана Джеляла (Джелялова) та Асана й Азіза Ахтемових до 17, 15 та 13 років колонії суворого режиму відповідно.
Фото: Євген Котенко, Укрінформ