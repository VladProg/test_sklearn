На територію Національного музею народної архітектури та побуту України у Пирогові впали уламки збитої ракети.

Про це міністр культури та інформаційної політики Олександр Ткаченко написав в Телеграмі, передає Укрінформ.

"Чергова субота почалась з ракетної атаки на Київ. Уламки збитої ракети впали на територію Музею Пирогово. На щастя, ніхто не постраждав. На місце оперативно прибули всі служби: поліція, військові, швидкі", - написав міністр.



Як повідомляв Укрінформ, зранку 14 січня у Києві пролунали кілька гучних вибухів. Після цього у Києві та області оголосили повітряну тривогу.
Фото: Ткаченко/Телеграм