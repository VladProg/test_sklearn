Генеральна директорка популярного у світі відеохостингу YouTube Сьюзан Войчицькі заявила, що залишає посаду після дев’яти років роботи в компанії.

Як передає Укрінформ, про це вона повідомила у блозі компанії.

«Сьогодні я вирішила залишити свою посаду керівника YouTube і зосередитися на моїй сім’ї, здоров’ї та особистих проєктах, якими я захоплююсь», - написала Войчицькі.
Загалом вона пропрацювала в компанії дев’ять років.
Директор із продуктів Ніл Мохан обійме посаду старшого віцепрезидента компанії і очолить YouTube.
«Я планую підтримати Ніла та допомогти з перехідним періодом, який включатиме продовження роботи з деякими командами YouTube, навчання членів команди та зустрічі з творцями», - зазначила вона.
Як повідомляв Укрінформ, у компанії PayPal заявили, що її 65-річний генеральний директор Ден Шульман вийде на пенсію наприкінці 2023 року й залишить посаду.