2 лютого у Ньйоні (Швейцарія) відбулася церемонія жеребкування відбіркового турніру Євро-2025 молодіжних футбольних зюірних U21.

Учасниками чемпіонату будуть 53 команди, одна з яких, Словаччина, на правах господаря вже має путівку до фінального турніру, передає Укрінформ.
За підсумками жеребкування молодіжна збірна України потрапила до групи F, де її суперниками будуть команди Англії, Сербії, Північної Ірландії, Азербайджану та Люксембургу.
У фінальній частині Євро-2025 (U21) виступатимуть 16 команд: Словаччина та ще 15 збірних, що приєднаються до неї за результатами відбору (дев'ять переможців груп, три найкращі команди серед володарів других місць та три переможці плей-офф, в якому гратимуть шість володарів других місць).
Фото: uefa.com.