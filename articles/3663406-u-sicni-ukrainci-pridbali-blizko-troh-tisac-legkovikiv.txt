У січні 2023 року в Україні було зареєстровано близько трьох тисяч нових легкових автомобілів, що на 23% менше, ніж попереднього місяця.

Про це повідомляє Укравтопром, передає Укрінформ.
«За перший місяць 2023 року українці придбали та зареєстрували близько 3 тис. нових легкових авто. Порівняно з минулим роком січневе поповнення автопарку країни новими авто зменшилось на 44%», - йдеться в повідомленні.
В асоціації зазначають, що порівняно з груднем 2022 року кількість зареєстрованих легковиків зменшилася на 23%.
Найбільшою популярністю користувалися автомобілі Toyota, яких в січні було придбано 585 одиниць (-2% до січня 2022 року). Другою за популярністю маркою стала Skoda – 235 од. (-16%).
Третє місце в рейтингу у Mercedes-Benz – 220 нових авто цієї марки поповнили український автопарк, що на 45% більше, ніж роком раніше.
До п’ятірки також увійшли BMW – 212 авто (+25%) та Volkswagen із результатом 204 авто (-16%).
За інформацією Укравтопрому, бестселером січня 2023 року став кросовер Renault Duster, який знайшов 177 покупців.
Як повідомлялося, у 2022 році в Україні було зареєстровано 37,9 тис. нових легкових авто. Проти 2021 року ринок нових авто скоротився на 63%.




ото з сайту ukrautoprom.com.ua