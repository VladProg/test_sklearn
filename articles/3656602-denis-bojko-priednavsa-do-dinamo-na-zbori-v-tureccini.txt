Воротар київського футбольного клубу «Динамо» Денис Бойко проходитиме подальше відновлення, перебуваючи у розташуванні команди на зимовому зборі в Туреччині.

про це повіомляє пресслужба динамівців, передає Укрінформ.
У жовтні голкіпер отримав травму ноги у поєдинку 6-го туру УПЛ проти «Руха». Після поглибленого обстеження в одній із клінік Барселони йому було поставлено діагноз - пошкодження передньої хрестоподібної зв’язки - та призначено операцію.
Оперативне втручання пройшло успішно, і після періоду первинної реабілітації, який тривав у Барселоні, Денис розпочав повноцінний відновлювальний період у Києві. Він виконує усі приписи медиків, тож одужання йде за планом.
Учора Денис зустрівся з командою у Кишиневі і прибув до Туреччини, де планує виконувати легку бігову роботу. За попередніми даними медиків орієнтовний загальний час відновлення динамівсього голкіпера - п’ять-сім місяців.
Фото: fcdynamo.com.