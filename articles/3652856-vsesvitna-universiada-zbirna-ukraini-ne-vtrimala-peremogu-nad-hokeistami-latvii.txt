У Лейк-Плесіді (США) триває XXXI Всесвітня зимова Універсіада.

Хокеїсти збірної України (гравці до 25-ти років) зазнали другої поразки поспіль, передає Укрінформ.
Після невдачі у стартовому матчі з канадцями (1:6) «синьо-жовті» поступилися команді Латвії - 2:3 (1:0, 0:0, 1:2, 0:1).
Команда Вадима Шахрайчука двічі вела у рахунку, проте не втрамала перемогу, пропустивши шайбу у меншості на останній секунді овертайму.
Наступний поєдинок українці проведуть 17 січня проти шведів.
Турнірне становище: Канада - 6 очок, Чехія - 6, Японія - 3, Латвія - 2, Україна - 1, Швеція - 0.
Фото: ФХУ.