Україна отримала ще 5 тисяч станцій супутникового інтернету Starlink від компанії Ілона Маска.

Про це під час брифінгу щодо інтеграції Дії з mObywatel повідомив віцепрем'єр-міністр — міністр цифрової трансформації України Михайло Федоров, передає кореспондент Укрінформу.
"Ми отримали 5 тисяч Starlink для потреб, які є в нашій країні", - сказав Федоров.
Він наголосив, що загалом, разом з цією партією, в України вже близько 20 тисяч Starlink.
Як повідомлялося, Starlink – це проєкт компанії SpaceX, який за допомогою мережі супутників надає доступ до широкосмугового інтернету. Швидкість такого інтернету - до 1 Гбіт/с для кожного абонента, а користуватися ним можна у будь-якій точці Землі.
Засновник компанії SpaceX Ілон Маск допоміг забезпечити Україну станціями Starlink та доступом до супутникового інтернету.