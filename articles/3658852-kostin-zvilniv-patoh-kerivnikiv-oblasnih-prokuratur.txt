Генеральний прокурор Андрій Костін підписав накази про звільнення з адміністративних посад за власним бажанням керівників Запорізької, Кіровоградської, Полтавської, Сумської та Чернігівської обласних прокуратур.

Про це інформує пресслужба Офісу генпрокурора.
«Генеральний прокурор Андрій Костін підписав накази про звільнення з адміністративних посад за власним бажанням керівників Запорізької, Кіровоградської, Полтавської, Сумської та Чернігівської обласних прокуратур», – йдеться у повідомленні.
Як повідомлялося, напередодні, 24 січня, генпрокурор звільнив Олексія Симоненка з посади свого заступника.
Нещодавно видання «Українська правда» повідомляло, що заступник генерального прокурора Симоненко у грудні – на початку січня їздив у відпустку в Іспанію на автомобілі львівського підприємця.