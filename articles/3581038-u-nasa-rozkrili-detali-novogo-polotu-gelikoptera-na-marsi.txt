Національне управління з аеронавтики і дослідження космічного простору США (NASA) заявило про успішне завершення 33-го польоту свого марсіанського гелікоптера Ingenuity.

Про це у Твіттері повідомляє Лабораторія реактивного руху NASA (JPL), передає Укрінформ.
«На вихідних марсіанський гелікоптер успішно завершив рейс 33!», - заявили в JPL.
Зазначається, що під свого польоту гвинтокрил досяг висоти 10 м, і подолав відстань в 111,24 м за 55,2 секунди.
Також літаючий апарат NASA зробив під час свого чергового рейсу на Червоній планеті нову світлину.

«Якщо ви уважно подивіться на це зображення, ви побачите «ногу» та крихітну тінь Ingenuity», - зазначили в JPL.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2021 року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.