Баскетболіст пройде МРТ-обстеження.

Розігруючий «Голден Стейт» Стефен Каррі отримав пошкодження лівої ноги у матчі з «Далласом», повідомляє журналіст Кріс Хейнс, передає Укрінформ.
Він травмувався внаслідок зіткнення з гравцем «Меверікс» Маккінлі Райтом в третій чверті.

Рентген не виявив у Каррі перелому. Тепер Стефен має пройти МРТ-обстеження.

За 26 хвилин він набрав 21 очко, 6 підбирань та 7 передач.

Відтак, «Голден Стейт» здобули перемогу над «Далласом» - 119:113.

Як повідомляв Укрінформ, наступну гру команда Каррі проведе проти «Оклахоми» 7 лютого.

Фото: Getty Image