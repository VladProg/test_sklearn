Національна комісія, що здійснює державне регулювання у сферах енергетики та комунальних послуг (НКРЕКП), оштрафувала «Уманьгаз», «Шепетівкагаз» та «Вінницягаз» через порушення ліцензійних умов в частині здійснення господарської діяльності з розподілу природного газу.

Як передає Укрінформ, відповідне рішення було прийняте 31 січня на засіданні НКРЕКП.
Зокрема, «Уманьгаз» має сплатити 102 тис. грн штрафу, «Шепетівкагаз» – 51 тис. грн, а «Вінницягаз» – 850 тис грн.
Як повідомлялося, Національна комісія, що здійснює державне регулювання у сферах енергетики та комунальних послуг (НКРЕКП), наклала на ПрАТ «Львівобленерго», ПрАТ «Закарпаттяобленерго», АТ «Полтаваобленерго» санкції у вигляді штрафу у розмірі 85 тис. грн через неналежне інформування споживачів щодо графіків відключень.
Фото: Вінницягаз