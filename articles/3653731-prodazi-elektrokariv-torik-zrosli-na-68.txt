За підсумками минулого року, продажі електричних автомобілів склали близько 10% від усіх нових автомобілів, проданих у 2022 році.

Як передає Укрінформ, про це повідомляє The Wall Street Journal із посиланням на попередні дані дослідницьких груп LMC Automotive та EV-Volumes.com, які відстежують продажі автомобілів.
Зазначається, що глобальні продажі повністю електричних транспортних засобів у 2022 році склали близько 7,8 мільйона одиниць, що на 68% більше, ніж у попередньому році.
Згідно з даними LMC Automotive, за весь минулий рік продажі електрокарів склали 11% від загального обсягу продажів автомобілів у Європі та 19% у Китаї.
За даними EV-Volumes.com, частка електрокарів з гібридними транспортними засобами, проданих у Європі минулого року, зросла до 20,3% від загальної кількості.
Водночас, відповідно до даних LMC, у 2022 році загальні продажі нових автомобілів впали приблизно на 1% до 80,6 млн автомобілів, причому майже 4% зростання в Китаї допомогло компенсувати падіння на 8% у США та 7% у Європі, які постраждали від ослаблення світової економіки, стрімке зростання цін на енергоносії, збої в ланцюжку постачання та російсько-української війни.
Як повідомляв Укрінформ, американська компанія Tesla повідомила про рекордний обсяг поставок електромобілів в останньому кварталі 2022 року, однак він виявився меншим, ніж очікували аналітики.