Центр військово-музичного мистецтва Повітряних Сил ЗСУ привітав українців з Новим Переможним Роком та Різдвом Христовим.

Вітальне відео за мотивами "Щедрика" опубліковано на сторінці Генштабу ЗСУ у Фейсбуці, передає Укрінформ.

"Цьогорічне Різдво має гіркий присмак сліз та колір крові… ціна, яку ми платимо щодня вимірюється життями та здоров‘ям наших воїнів. Але ми сильні!", - наголошують в повідомленні.
Військові підкреслюють, що у боротьбі народжується нація, тож закликають українців надалі боротися із загарбниками.
Як відомо, за юліанським календарем Різдво Христове святкують 7 січня, водночас за григоріанським - 25 грудня. Зараз в Україні офіційно відзначають Різдво в обидві дати. Проте все більше людей переходять на святкування в грудні, що підтвердило опитування в Дії - 60% підтримали дату 25 грудня.