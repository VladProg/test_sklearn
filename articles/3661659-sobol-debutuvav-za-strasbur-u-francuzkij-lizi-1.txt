У 20-му турі французької Ліги 1 «Страсбур» захисника збірної України Едуарда Соболя на власному стадіоні приймав «Тулузу».

Як повідомляє пресслужба Української асоціації футболу (УАФ), Соболь вийшов у стартовому складі, офіційно оформивши свій дебют за ельзасців, та відіграв до 65-ї хвилини зустрічі, яка завершилася перемогою гостей із рахунком 2:1, передає Укрінформ.
Маючи в активі 15 очок, команда українця йде 17-ю в турнірній таблиці елітного дивізіону чемпіонату Франції.
Фото: uaf.ua.