З космічного корабля «союз МС-22» роскосмосу, пристикованого до Міжнародної космічної станції, виявлено зовнішній витік.

Про це йдеться в повідомленні американського космічного агентства NASA, передає Укрінформ.
Зазначається, що витік із зовнішнього контуру охолодження радіатора «Союзу» був зафіксований увечері 14 грудня.
Через несправність центр управління польотами роскосмосу в москві відклав запланований вихід у відкритий космос двох космонавтів для оцінки ситуації і даних з корабля «Союз».
Витік був виявлений, коли кілька датчиків тиску в контурі охолодження зафіксували низькі показники. Вихід у космос, запланований роскосмосом на 21 грудня, також відкладається на невизначений термін.
NASA проводить зовнішню зйомку і шукає місце зовнішнього витоку. Планується додаткове обстеження зовнішньої поверхні «союзу» за допомогою роботизованого маніпулятора Canadarm2. Вихід у відкритий космос для інспекції пошкоджень заплановано на 19 грудня.
Нагадаємо: космічний корабель «союз МС-22» доставив у космос астронавта НАСА Френка Рубіо і космонавтів роскосмосу сергія прокоп'єва і дмитра пєтєліна, стартувавши з космодрому Байконур у Казахстані 21 вересня.