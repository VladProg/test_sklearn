У Житомирі запрацювала перша черга сміттєпереробного заводу.

Про це на сесії Житомирської міськради повідомив мер Сергій Сухомлин, передає кореспондент Укрінформу.

«Ми не анонсували відкриття заводу, не перерізали стрічки і в час війни не привертали до цього увагу. Перша черга заводу вже працює. Глибина переробки на сьогодні становить приблизно 40-45%», - зазначив Сухомлин.

Мер додав, що найближчим часом до міста приїдуть фахівці з Хорватії, аби запустити другу чергу заводу. Завдяки цьому глибина переробки відходів сягне 80-85%.
Як повідомляв Укрінформ, у Житомирі до 2022 року планували побудувати сучасний сміттєпереробний завод потужністю 85 тис. тонн на рік, який не спалюватиме відходів, а матиме дві лінії з їх сортування та компостування.
Фото: Суспільне Житомир