Академічний симфонічний оркестр Львівської національної філармонії виступить 15 лютого у концертному залі Карнеґі-хол.

Про це поінформувала пресслужба Міністерства культури та інформаційної політики в Телеграмі, передає Укрінформ.

«У програмі концерту — камерна симфонія українського композитора Євгена Станковича, перший фортепіанний концерт Брамса, дев'ята симфонія Дворжака «З Нового Світу», - йдеться в повідомленні.
Як зазначають у МКІП, у планах оркестру - велике гастрольне турне у США у лютому.
Міністерство нагадує, що оркестр Львівської філармонії є одним із найстаріших симфонічних оркестрів України: цього року йому виповнюється 120 років.
Як повідомлялося, український «Щедрик» прозвучав в концертній залі Карнеґі-хол через 100 років після першого виконання у Нью-Йорку.