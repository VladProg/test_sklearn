Футболісти донецького «Шахтаря» завдали поразки французькому «Ренну» у першому стиковому поєдинку плей-офф Ліги Європи УЄФА.

Зустріч пройшла на стадіоні «Війска Польського» у Варшаві і завершилася перемогою чемпіонів України з рахунком 2:1, передає Укрінформ.
«Шахтар» двічі забив до перерви - на 11-й хвилині Дмитро Криськів використав результативну передачу Богдана Михайличенка, подвоїв перевагу «гірників» ударом з 11-метрової позначки Артем Бондаренко (45+1).
У другому таймі відзначився камерунський форвард «Ренна» Карл Токо Екамбі (59).
Поєдинок у відповідь відбудеться 23 лютого на арені «Роажон Парк» у Ренні.
Переможець протистояння за сумою двох матчів вийде до 1/8 фіналу Ліги Європи.
Фото: AFP.