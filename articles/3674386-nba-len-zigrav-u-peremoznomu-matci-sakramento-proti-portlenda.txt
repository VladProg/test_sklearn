Центровий збірної України з баскетболу Олексій Лень провів черговий матч за клуб «Сакраменто» в регулярному чемпіонаті НБА.

Українець провів на майданчику 1,48 хвилини у переможній грі проти «Портленда» - 133:116, передає Укрінформ.
Для Леня це перша поява з 7 лютого, коли він зіграв у матчі проти «Г'юстона», після чого залишався чотири гри на лаві запасних.
Загалом нинішнього сезону український баскетболіст провів за «Сакраменто» 14 матчів, граючи в середньому по 3,4 хвилини, маючи 0,9 очка та 1,1 підбирання.
«Сакраменто» йде третім в таблиці Західної конференції, маючи чудові шанси на плей-офф.
Фото: fbu.ua.