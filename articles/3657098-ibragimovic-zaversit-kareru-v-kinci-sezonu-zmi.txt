Форвард «Мілана» Златан Ібрагімович завершить кар'єру в кінці сезону.

Про це повідомляє Sempremilan з посиланням на La Gazzetta dello Sport, передає Укрінформ.
41-річний швед у нинішньому сезоні за «Мілан» поки що не грав. Він відновлюється після травми коліна. Його повернення очікується у кінці лютого. Нападник точно пропустить перший матч 1/8 фіналу Ліги чемпіонів проти «Тоттенгема».
Після завершення сезону швед завершить професійну кар'єру. Він може стати амбасадором «Мілана» - клуб готовий запропонувати йому цю посаду.
Як повідомлялося, Златан Ібрагімовіч повернувся до «Мілану» в сезоні 2019/20. На рахунку форварда 492 голи в 815 офіційних матчах за всю кар'єру.
Фото: Getty Images