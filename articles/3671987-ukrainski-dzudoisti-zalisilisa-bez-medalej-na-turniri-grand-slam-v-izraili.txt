У Тель-Авіві (Ізраїль) завершився міжнародний турнір із дзюдо серії Grand Slam.

Три змагальні дні не принесли нагород збірній України, передає Укрінформ.
Найближче до п'єдесталу була дворазова чемпіонка світу, призерка Олімпійських ігор Дар'я Білодід, яка дійшла до півфіналу у ваговій категорії до 57 кг, посівши у підсумку 5-е місце.
Сьомим став Євгеній Балєвський (понад 100 кг), який після поразки у чвертьфіналі поступився у «втішній» сутичці за вихід до малого фіналу за «бронзу».
В 1/8 фіналу зупинилися Артем Лесюк (60 кг), Артем Бубир (90 кг), Анастасія Чижевська (57 кг), Наталія Чисяткова (70 кг), Юлія Курченко (78 кг), Діана Семченко та Руслана Булавіна (обидві - понад 78 кг).
На стадії 1/16 фіналу достроково завершили виступ Олександр Кошляк, Владислав Казіміров (обидва - до 73 кг), Гєворг Манукян, Сергій Крівчач (обидва - до 81 кг), Марат Крижанський (90 кг), Антон Савицький (100 кг), а також Анастасія Антіпіна (63 кг).
Наступний турнір серії Grand Slam пройде 3-5 березня у Ташкенті (Узбекистан).
Фото: ukrainejudo.com.