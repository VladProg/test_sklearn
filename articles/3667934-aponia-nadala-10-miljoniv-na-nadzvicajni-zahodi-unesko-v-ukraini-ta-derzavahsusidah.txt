Японія надала майже $10 мільйонів доларів на фінансування надзвичайних заходів ЮНЕСКО в Україні та сусідніх країнах, зокрема на підтримку культури і медіа.

Як передає Укрінформ, про це міністр культури та інформаційної політики України Олександр Ткаченко повідомив у Телеграмі.
"Японія надала майже $10 мільйонів доларів на фінансування надзвичайних заходів ЮНЕСКО в Україні та сусідніх країнах у сферах освіти, культури й захисту журналістів. Цей внесок робить Японію провідним партнером ЮНЕСКО в Україні", - зазначив Ткаченко.
Ці кошти підуть як на підтримку сфери культури, так і медіа.
Як повідомляв Укрінформ, Японія вже передала Україні 259 генераторів для потреб енергосектору.