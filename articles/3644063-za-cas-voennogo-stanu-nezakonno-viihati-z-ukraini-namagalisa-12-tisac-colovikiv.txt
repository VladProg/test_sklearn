Незаконно залишити Україну від початку дії воєнного стану намагалися 12 тисяч чоловіків, 15 осіб загинули при спробі перетнути кордон.

Про це Державна прикордонна служба України повідомляє у Фейсбуці, передає Укрінформ.
"Від початку повномасштабної війни розпочато понад 2100 кримінальних проваджень. Понад 430 з них – за незаконне переправлення осіб, за підробку документів – 1650, за ухилення від призову – більше 20", - йдеться в дописі.
Підозри у вчиненні цих злочинів отримали більш як 950 осіб, понад 350 уже притягнені до кримінальної відповідальності.
Також зафіксовано 410 спроб підкупу прикордонників на суму понад 4,9 млн грн.
Окрім того, додають у ДПСУ, від початку воєнного стану виявлено 12 потопельників на українсько-румунській річковій ділянці кордону. Також прикордонники виявили тіла трьох чоловіків, які загинули в горах.
Як повідомлялося, 29 грудня, до нашої країни з закордону в'їхали 45 тисяч осіб, 41 тисяча з них – громадяни України.
Фото: ОП