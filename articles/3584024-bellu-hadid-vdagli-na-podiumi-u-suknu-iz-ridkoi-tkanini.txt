На показі Coperni повністю оголену модель Беллу Хадід "одягли" у сукню з рідкої бавовни.

Про це пише WWD, передає Укрінформ.

На тіло моделі нанесли спеціальну рідину, яка зрештою перетворилася на білу сукню з розрізом від стегна. До складу рідини входять волокна бавовни в полімерному просоченні, які під час контакту зі шкірою перетворюються на тканину.


Створенням розчину Spray-on займалася компанія Fabrican, яку заснував іспанський модельєр і вчений Манель Торрес. Сукню, коли набридне, знову можна перетворити на розчин, який може бути використаний повторно. Створенням спеціальної рідкої бавовни співзасновники Coperni Себастьєн Мейєр та Арно Вайян разом із Торресом займалися останні пів року.
Coperni – паризький бренд одягу та аксесуарів, створений Себастьяном Мейєром і Арно Вайяном в 2013 році.
Photo by Pierre Suu/Getty Images