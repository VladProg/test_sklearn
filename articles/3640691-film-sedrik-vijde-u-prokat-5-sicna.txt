Драма «Щедрик» режисера Олесі Моргунець-Ісаєнко вийде у прокат 5 січня.

Про це повідомляє пресслужба Держкіно у Фейсбуці, передає Укрінформ.
"Нам важко відчути традиційний дух Різдва, а звуки сирен можуть бути гучнішими за звуки колядок, але ми шануємо свої традиції і пишаємось нашим «Щедриком» Миколи Леонтовича, який знають в усьому світі! ...З 5 січня на великих екранах усіх працюючих кінотеатрів України – "Щедрик", фільм про найвідомішу у світі щедрівку!" - зазначили в Держкіно.

Історична драма «Щедрик» розповідає історію трьох різних родин: українців, поляків та євреїв, яких об’єднало спільне горе — зміна репресивної машини срср на каральну систему Третього рейху.
Як повідомлялося, у Римі у вересні відбулась прем’єра драми «Щедрик».