Рідкісний свинцевий снаряд віком близько 2 200 років, імовірно, що призначався для запуску з пращі, виявлено в Явні під час розкопок, які веде Управління старожитностей Ізраїлю.

Як передає Укрінформ, про це повідомляє Vesty.co.il.
На еліпсі довжиною 4,4 сантиметра давньогрецькою мовою вибито "Перемога Геркулеса і Хаурона (Hauronas)".
Професорка Юлія Устинова з університету імені Бен-Гуріона, яка розшифрувала цей напис, пояснює, що Геркулес і Хаурон вважалися божественними покровителями Явні в елліністичний період.

За її словами, це перше документальне підтвердження існування такого покровительства, яке було виявлено на території самого міста.

Раніше свідчення вшанування цієї божественної було відоме лише за письмовим джерелом, виявленим на грецькому острові Делос.
Свинцевий снаряд для пращі, напевно, входив до спорядження грецького воїна. Подібні снаряди було поширено у стародавньому світі приблизно з V століття до н. е. Однак в Ізраїлі досі було виявлено лише кілька таких екземплярів, але цей перший – із написом.
Як пояснила Устинова, написи слугували для підняття бойового духу, залякування ворога, а також "магічного підживлення" убивчої сили пращі.
Знахідку було зроблено під час розкопок, які Управління старожитностей веде на ділянці, яку було виділено Земельним управлінням для майбутнього розширення міста (тут планують побудувати 12.000 одиниць житла).
Як повідомляв Укрінформ, у провінції Цзянсу, що на сході Китаю, археологи виявили 1,5 тонни монет, що належать до часів правління династій Тан (618-907 рр.) та Сун (960-1279 рр.).