Ракета-носій Falcon 9 у неділю вранці вивела на орбіту чергову партію з 52 супутники для поповнення орбітального угрупування глобальної мережі інтернет-покриття системи Starlink

Як передає Укрінформ, про це повідомила компанія-розробник SpaceX.

Ракету запустили з космодрому на мисі Канаверал, штат Флорида, перший ступінь ракети приземлився на плавучу платформу A Shortfall of Gravitas в Атлантичному океані.


Falcon 9 launches 52 Starlink satellites to orbit pic.twitter.com/A4eGu4lmz0
— SpaceX (@SpaceX) September 25, 2022

Це був четвертий запуск і посадка для цього першого ступеня ракети-носія Falcon 9.

Інтернет-супутники вагою 290 кг кожен увійдуть до складу орбітального угруповання SpaceX.
Загалом з травня 2019 року в рамках проєкту Starlink на орбіту вже вивели 62 групи інтернет-супутників.
SpaceX запустила вже понад 3,3 тис. інтернет-супутників Starlink. Частина вже вийшла з ладу чи зійшла з орбіти. Понад три тисячі апаратів залишаються на орбіті в робочому стані.