На чемпіонаті світу з біатлону в Обергофі (Німечччина) завершилася одиночна змішана естафета.

Збірна України у складі Анастасії Меркушиної та Дмитра Підручного через невдалу стрільбу не змогла увійти до топ-10 гонки, передає Укрінформ.
Українці пройшли дистанцію з чотирма штрафними колами, використавши 11 додаткових патронів на восьми вогневих рубежах, і у підсумку посіли 15-е місце.
Перемогли представники Норвегії (0+2), які випередили біатлоністів Австрії (0+6) на 13,8 секунди, «бронза» дісталася збірній Італії (2+9), яка відстала на 51 секунду.
Загалом в естафеті взяли участь 27 команд.
18 лютого в Обергофі пройдуть класичні естафети.
ЧС-2023 з біатлону завершиться 19 лютого масстартами.
Фото: biathlon.com.ua.