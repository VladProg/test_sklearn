Фахівці національного телеком-оператора "Київстар" за січень - серпень 2022 року збудували 302 нові базові станції мобільного зв’язку, а також оновили та модернізували 5,5 тис. працюючих базових станцій.

Про це Укрінформу повідомили в пресслужбі компанії.
Зазначається, що компанія продовжує будівництво мережі 4G на всій підконтрольній Україні території, для забезпечення стабільної роботи послуг зв`язку та інтернету.
У 2022 році Київстар інвестував у будівництво та розвиток телеком-інфраструктури в Україні майже 1,7 млрд грн.
Як повідомляв Укрінформ, телеком-інженери Київстару відновлюють мобільний зв`язок на деокупованих територіях і покращують роботу мережі по всій Україні. Завдяки їх зусиллям загалом по Україні працює 93% мережі компанії.
Київстар - найбільший український оператор електронних комунікацій, що станом на червень 2022 року обслуговував 24,8 млн абонентів мобільного зв’язку та понад 1,2 млн абонентів «Домашнього інтернету». Компанія надає послуги на основі широкого спектра мобільних і фіксованих технологій, у тому числі 4G.
Фото: Київстар