«Синьо-жовті» будуть базуватися у Лондоні.

Тренувальний збір національної команди розпочнеться 19 березня у Лондоні, повідомляє Vzbirna, передає Укрінформ.
Збірна України в Англії проведе контрольний матч (можливо проти «Брентфорда»), а потім 26 березня зіграє з Англією в першому матчі відбору Євро-2024.
Раніше повідомлялося, що гравці та тренерський штаб уже подали документи на отримання британських віз.
При цьому УАФ офіційно досі не повідомила, хто буде тренером команди. Цілком імовірно, що у статусі виконувача обов'язків працювати зі збірною буде Руслан Ротань.

Як повідомляв Укрінформ, збірна України зіграє у групі С проти Італії, Англії, Північної Македонії та Мальти у кваліфікаційному турнірі Євро-2024.
Фото: uaf.ua