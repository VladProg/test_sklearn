Бій за титул Абсолютного чемпіона світу у суперважкій вазі пройде у квітні 2023 року.

Український боксер напівсередньої ваги Карен Чухаджян (21-2, 11 КО) поділився думками про майбутній бій між чемпіоном WBO, WBA, IBO та IBF у надважкій вазі Олександром Усиком (20-0, 13 КО) та володарем поясу WBC Тайсоном Ф’юрі (33-0-1, 24 КО), повідомляє Two Sides, передає Укрінформ.

«Мені здається, що Усик переможе. Чомусь мені так здається, що йому не так складно буде. Звичайно, Ф’юрі великий, він досить рухливий, технічний. Але мені здається, Усику буде з ним легше боксувати, ніж із Дереком Чісорою. Бій легше пройде – мені так здається», – сказав Чухаджян.

Як повідомляв Укрінформ, Чухаджян програв американцю Джарону Еннісу (30-0, 27 КО) в поєдинку за тимчасовий пояс IBF.
Фото: Getty Images