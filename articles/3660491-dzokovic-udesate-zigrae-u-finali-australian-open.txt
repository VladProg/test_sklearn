Сербський тенісист Новак Джокович вийшов у фінал Відкритого чемпіонату Австралії.

У півфіналі Джокович переміг у Мельбурні Томмі Пола зі США - 7:5, 6:1, 6:2, передає Укрінформ.
Суперники провели на корті 2 години 22 хвилини.
Серб удесяте виступить у фіналі австралійського «мейджора». За свій 22-й титул на турнірах Grand Slam Джокович боротиметься у поєдинку зі Стефаносом Ціціпасом із Греції.
Перемога у фіналі дасть змогу Джоковичу зрівнятися з іспанцем Рафаелем Надалем за кількістю титулів на «мейджорах» та повернутися на перший рядок у світовому рейтингу.
Фото: btu.org.