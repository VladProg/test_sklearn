На посаді він замінив Іллю Квашу.

Ілля Целютін призначений новим головним тренером збірної України зі стрибків у воду, повідомляє прес служба федерації стрибків у воду, передає Укрінформ.

Целютін є особистим тренером призерів чемпіонату світу та Європи Олександра Горшковозова та Олега Колодія, чемпіонки Європи Анни Письменської, призерки чемпіонату світу, чемпіонки Європи, призерки Юнацьких Олімпійських ігор Софії Лискун, чемпіонки Європи, чемпіонки світу та Європи серед юніорів Ксенії Байло, чемпіона світу серед юнаків Кирила Болюха, а також чемпіона світу та Європи серед юніорів Кирила Азарова.

Як повідомляв Укрінформ, колектив провідних тренерів зі стрибків у воду звернувся з відкритим листом до міністра молоді та спорту Вадима Гутцайта. Наставники підтримали спортсменів у конфлікті з головним тренером Іллею Квашею.
Фото: facebook.com/ukrainiandiving