У північному японському місті Сендай, що у префектури Міягі, запровадили систему оповіщення, яка використовує дрони для попередження пляжників про загрозу цунамі.

Як передає Укрінформ, про це повідомляє NHK.
У разі попередження про цунамі два дрони, які перебувають в металевих боксах поблизу пляжу, злітатимуть й видаватимуть оповіщення «Велика вірогідність цунамі».
Пристрої запрограмовані для польотів уздовж узбережжя та заклики пляжників до евакуації.
Місцева влада започаткувала таку систему після того, як декілька чиновників загинули від руйнівного цунамі у 2011-му році, допомагаючи місцевим жителям евакуйовуватися після оголошення про загрозу цунамі.

Зазначається, що безпілотники також можуть добиратися до узбережних районів, де не чутно оповіщення від стаціонарних централізованих систем.
Чиновники контролюють дрони завдяки спеціальній мережі, яка зможе працювати навіть під час стихійних лих.
За словами представників місцевої влади, безпілотники також можуть швидше бути мобілізовані за гелікоптери, й оповіщати людей на більш низьких висотах.
Як повідомляв Укрінформ, у Туреччині представили безпілотний гелікоптер Alpin, розроблений та виготовлений компанією Titra Teknoloji, що працює у сферах безпілотних систем, штучного інтелекту, кібербезпеки та інших високотехнологічних сферах.
Фото: NHK