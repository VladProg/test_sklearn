У Черкасах відкрилася фотовиставка портретів жінок – військовослужбовців Збройних Сил України.

Про це повідомляє департамент освіти та гуманітарної політики Черкаської міської ради на своїй сторінці в Фейсбуці, передає Укрінформ.
"З нагоди відзначення Дня захисників та захисниць України, в рамках проєкту «У війни жіноче обличчя» у Черкасах відбулося відкриття фотовиставки портретів – військовослужбовців територіальної оборони Черкащини. На цих світлинах – офіцери, бойові медики, психологи, зв’язківці, діловоди", - йдеться в повідомленні.

Виставка триватиме до 16 жовтня.
У Збройних Силах України служать 38 тисяч жінок, з них 7 тисяч пішли в армію після початку повномасштабного вторгнення росії в Україну.
Фото: Департамент освіти та гуманітарної політики Черкаської міської ради