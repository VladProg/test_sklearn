На 58-му році пішов з життя режисер спортивних документальних фільмів Сергій Долбілов.

Про його смерть повідомила вдова покійного Серафима Панченко у Фейсбуці, передає Укрінформ.
«Ніщо так не шкодить людині, як фрагменти власного щастя. 30 років щастя як один день. Ти завжди будеш зі мною! Ти був найкращим чоловіком, найкращим татом і три дні дідусем. Я завжди любила і пишалася тобою, ти дуже талановитий і добрий! І в своїй професії тобі не було рівних! Дякую, що це здійснилося!», - написала Панченко.
Сергій Долбілов відомий документальними фільмами на спортивну тематику. Режисер ставав володарем премії «Телетріумф», працював на телеканалах «1+1», «Інтер» та «Мегаспорт». Під час своєї кар'єри він знімав документальні фільми та серіали про братів Кличків, Василя Ломаченка, Андрія Шевченка та інших.
Фото: Getty Images