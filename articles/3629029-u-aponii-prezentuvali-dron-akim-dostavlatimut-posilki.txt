Загальнонаціональна поштова служба Японії презентувала безпілотник, яким наступного року розпочне доставки товарів для клієнтів.

Як передає Укрінформ, про це повідомляє NHK.
Сам безпілотник здатний перевозити вантаж вагою до п’яти кілограмів і може пролетіти близько 35 кілометрів.
У Пошті Японії заявили, що дрони зможуть здійснювати доставку швидше та дешевше, ніж зараз.
У компанії додали, що почнуть використовувати дрони для доставки товарів у наступному фінансовому році, який розпочнеться у квітні.
Рішення ухвалили після того, як уряд Японії в понеділок переглянув відповідний закон, щоб дозволити польоти безпілотників за межами прямої видимості оператора над населеними районами.
При цьому Пошта Японії стверджує, що планує почати впровадження транспортного засобу в гірських районах і на віддалених островах, оскільки в цих районах вона стикається з більшою нестачею робочої сили.
Як повідомляв Укрінформ, Адміністрація програми оборонних закупівель при Міноборони Південної Кореї (DAPA) відкрила спеціалізований дослідницький центр для розробки безпілотних космічних апаратів багаторазового використання.