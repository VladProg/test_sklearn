На виставці Teknofest у турецькому Самсуні демонструють безпілотні літальні апарати з українськими двигунами.

Про це повідомив посол України в Туреччині Василь Боднар у Фейсбуці, передає Укрінформ.
“Особливе місце серед виробів компанії Baykar, поряд з відомим БПЛА Bayraktar TB2, посідають діючий літальний апарат "Акинджи" (Akinci) та перспективний "Кизилельма" (Kızılelma), які використовують двигуни українського виробництва”, - зазначив дипломат.
Він додав, що участь у виставці бере керівництво Туреччини.

Як повідомлялося, турецька компанія Baykar Makina має намір збудувати в Україні не тільки завод із виробництва ударних безпілотників Bayraktar TB2, а й створювати Bayraktar Akıncı та Bayraktar Kizilelma — новий безпілотний винищувач.
За словами Головнокомандувача ЗСУ Валерія Залужного, з 31 серпня по 2 вересня безпілотники "Байрактар" знищили російську техніку загальною вартістю 26,5 млн доларів, зокрема вісім танків.
Фото: Василь Боднар, FB