Китайська ракета-носій Ceres-1 компанії Galactic Energy успішно вивела на сонячно-синхронну орбіту три супутники дистанційного зондування Землі.

Як передає Укрінформ, про це повідомляє Xinhua.
Запуск ракети-носія стався у вівторок, 9 серпня, о 12.11 годині за пекінським часом з космодрому Цзюцюань, що на північному заході Китаю.

Згодом вони дісталися запланованої орбіти.

Зазначається, що два супутники надаватимуть комерційні послуги дистанційного зондування, а третій буде використовуватися для перевірки багаторежимної технології дистанційного зондування поляризаційної камери.
20-метрова ракета-носій CERES-1, розроблена пекінською високотехнологічною компанією Galactic Energy, є маломасштабною твердопаливною ракетою-носієм, здатною відправляти на орбіту мікросупутники.
Цей запуск став третьою польотною місією серії ракет CERES-1.
Як повідомляв Укрінформ, китайська влада запустила у четвер, 4 серпня, на орбіту три нові супутники, серед яких космічний апарат для моніторингу вуглецю в екосистемі Землі.
Фото: Wang Jiangbo/Xinhua