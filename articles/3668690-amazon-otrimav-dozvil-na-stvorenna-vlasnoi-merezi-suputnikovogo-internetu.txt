Компанія Amazon отримала від влади США офіційний дозвіл на запуск тисяч супутників й створення власної мережі супутникового інтернету Kuiper.

Як повідомляє Укрінформ, про це пише SpaceNews.
“Федеральна комісія зі зв’язку США затвердила план Amazon розгорнути та використовувати 3236 супутників зв’язку за умов дотримання певних умов, серед яких вжиття заходів для уникнення зіткнень на низькій навколоземній орбіті”, - йдеться у матеріалі.
У Комісії зазначили, що надання цього дозволу дозволяє Kuiper “розпочати розгортати своє сузір’я з метою надання швидкісного інтернет-з’єднання користувачам по всьому світу”.
Серед іншого державний регулятор також вимагає від компанії упевнитися, що за сім років супутники можна буде безпечно вивести з користування.
Очікується, що перші супутники Kuiper будуть виведені на орбіту вже протягом найближчих місяців.
Нагадаємо: всього кілька місяців тому SpaceX отримав попередню згоду від Комісії на запуск 7500 супутників, які забезпечуватимуть роботу технології StarLink. Всього ж SpaceX планує підняти в космос до 30 тис. супутників.