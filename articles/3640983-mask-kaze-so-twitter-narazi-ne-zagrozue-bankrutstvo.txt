Глава Twitter Ілон Маск заявив, що компанії наразі не загрожує неминуче банкрутство.

Про це повідомляє Укрінформ з посиланням на відповідний твіт Маска.
"Twitter ще не в безпеці, але вже не на швидкісній смузі до банкрутства. Попереду ще багато роботи", - написав Маск.


Twitter isn’t secure yet, just not in the fast lane to bankruptcy. Still much work to do.
— Elon Musk (@elonmusk) December 25, 2022

За його словами, витрати компанії вдалося "взяти під контроль".
Як повідомляв Укрінформ, раніше у грудні Ілон Маск заявив, що потребував короткострокового періоду "місяць або близько того, щоби взяти під контроль божевільні витрати Twitter, інакше би Twitter просто збанкрутував".
Американський мільярдер купив Twitter у жовтні за $44 мільярди.
Фото: Getty Images