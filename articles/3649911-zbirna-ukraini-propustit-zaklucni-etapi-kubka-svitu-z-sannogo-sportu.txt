Причина – фінансові проблеми.

Збірна України з санного спорту не візьме участі в останніх трьох етапах Кубка світу сезону-2022/23 через економію коштів, повідомляє Суспільне Спорт, передає Укрінформ.

Українські санкарі виступатимуть на п’ятому та шостому етапах у Сігулді та Альтенберзі, і на чемпіонаті світу в Оберхофі. А ось три заключні етапи (двічі Вінтерберг та Санкт-Моріц) українці пропустять.
Українська збірна обмежила кількість поїздок на змагання через фінансові проблеми, викликані повномасштабним вторгненням росії в Україну. У національній команді вирішили спрямувати кошти на користь юнацької збірної, яка продовжує підготовку до зимових юнацьких Олімпійських ігор 2024 року.

Як повідомляв Укрінформ, цього сезону українці виступили лише на двох етапах Кубка світу – в австрійському Інсбруку та латвійській Сігулді. На обох етапах Андрій Мандзій продемонстрував найкращі результати у кар’єрі.

Фото: Getty Image