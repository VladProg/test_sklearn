Українка Дар'я Снігур зупинилася за крок до фіналу турніру Міжнародної федерації тенісу (ITF) - Engie Open Andrezieux-Boutheon 42 - в Андрезьйо-Бутеон, розташованому у французькому департаменті Луара.

У півфіналі змагань посіяна під 6-м номером Снігур поступилася першій «ракетці» турніру француженці Осеан Доден - 3:6, 2:6, передає Укрінформ.
29 січня у фіналі Engie Open Andrezieux-Boutheon 42 суперницею Доден буде її співвітчизниця Одрі Альбі, яка обіграла росіянку Оксану Селехметьєву (6:4, 6:4).
Як інформує BTU, на наступні два тижні Снигур заявлено на два турніри ITF W40, які пройдуть на закритому харді в Порту (Португалія).
Фото: BTU.