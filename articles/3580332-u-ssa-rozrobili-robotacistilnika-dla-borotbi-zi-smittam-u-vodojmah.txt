Американська компанія Clean Earth Rovers розробила електричний автономний робот, який збирає сміття у воді.

Як передає Укрінформ, про це повідомляє CBS News.
Робот може працювати як автономно, так і за допомогою джойстика, очищаючи пристані і прибережні водні шляхи, збираючи до 45 кг сміття за одну поїздку.
Перероблені сітчасті мішки для збору сміття мають достатньо великі отвори, тому дрібні морські мешканці не потраплять у пастку.
Робот також працює на батареї, тобто він є на 100% електричним. Крім того, апарат використовує спеціальне програмне забезпечення для уникнення перешкод, таких як човни і тварини у воді.
Зазначається, що пристрій також може збирати дані океану, такі як температура води, рівень водню, потенціал відновлення кисню, наскільки прозора вода та кількість бактерій у воді тощо.
За даними Програми ООН з навколишнього середовища, щороку 11 мільйонів тонн пластику та сміття потрапляє у світовий океан. З них 6,6 мільйона тонн сміття продовжує циркулювати в прибережних водних шляхах і на пляжах.
Фото: CBS News