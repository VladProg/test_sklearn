Усі посадовці, які не відповідають принциповим вимогам суспільства та держави, не зможуть засиджуватися у своїх кріслах.

На цьому наголосив президент Володимир Зеленський у відеозверненні, передає Укрінформ.


«Зараз певне кадрове затишшя... Але це не означає, що всі необхідні кроки вже зроблені. Будуть рішення. Тим у системі, хто не відповідає принциповим вимогам держави й суспільства, не варто засиджуватись у кріслах», - заявив Президент.


Як повідомляв Укрінформ, радник керівника Офісу Президента Михайло Подоляк, заявив, що звільнення з посад чиновників, стосовно яких наявні підозри у недоброчесності, є першим етапом - далі працюють профільні структури для встановлення, чи ці підозри справедливі.
Фото: ОП