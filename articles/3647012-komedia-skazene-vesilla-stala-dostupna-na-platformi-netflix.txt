Три частини української комедії "Скажене весілля" доступні до перегляду на платформі Netflix.

Про це повідомляє пресслужба Державного агентства з питань кіно, передає Укріноформ.
Кожна з частин франшизи присвячена весіллю одного з трьох дітей Василя та Галини Середюків. У перших двох фільмах виходять заміж їхні доньки - старша Катерина та середня Наталка, а у третій ідеться про одруження наймолодшого з родини Середюків – Захара, який для створення сім’ї обрав дочку циганського барона Раду. І хоч батько Захара заприсягнувся не псувати весілля, спокійне свято – не в традиціях родини.



Фінальну частину франшизи створено компаніями FILM.UA та Prototype Production за підтримки Держкіно.
Як повідомлялося, усі частини кінотрилогії "Скажене весілля" стали найкасовішими українськими фільмами у рік виходу.