Генеральний директор компанії Tesla Ілон Маск презентував прототип гуманоїдного робота Оptimus.

Про це повідомляє Укрінформ із посиланням на The Guardian.
Експериментальний варіант робота, розроблений Tesla у лютому, на презентації помахав рукою глядачам.
Також було продемонстровано відео, на якому робот, зокрема, несе коробку, поливає рослини та піднімає металеві прути на виробничій станції компанії.

“Наша мета — зробити корисного гуманоїдного робота якомога швидше”, - зазначив керівник Tesla, додавши, що попереду багато роботи з удосконалення робота.
Компанія вбачає майбутнє своїх роботів у масовому залученні на заводах, що у перспективі може вплинути на подальший розвиток людства.
За словами Маска, Optimus буде потужним роботом, компанія планує виробляти їх у великих обсягах - до мільйона одиниць, - а коштуватиме він значно менше, ніж автомобіль Tesla.
Припускається, що вартість робота буде близько 20 000 доларів.
Як повідомляв Укрінформ, компанія Tesla відкликає майже 1,1 мільйона автомобілів у США через проблему зі склопідйомниками.
Фото: Твіттер Corbin Williams