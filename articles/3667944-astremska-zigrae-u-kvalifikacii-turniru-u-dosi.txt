Також у Катарі виступить Ангеліна Калініна.

Українська тенісистка Даяна Ястремська (№102 WTA) отримала місце у кваліфікації престижного хардового турніру WTA 500 у Досі, повідомляє Entry List Updates Women, передає Укрінформ.

Це сталося після зняття з основи естонки Анетт Контавейт, місце якої зайняла чешка Кароліна Мухова, яка була у списку учасників кваліфікації.
З українок у кваліфікації також зіграє Ангеліна Калініна.
Зазначимо, що Ястремська грала на змаганнях у Досі у 2020-му, вигравши тоді два матчі, у тому числі й у п'ятої ракетки світу Софії Кенін.
Змагання в основній сітці стартують наступного тижня.

Як повідомляв Укрінформ, цього року призовий фонд турніру становить $780,637.

Фото: btu.org.ua