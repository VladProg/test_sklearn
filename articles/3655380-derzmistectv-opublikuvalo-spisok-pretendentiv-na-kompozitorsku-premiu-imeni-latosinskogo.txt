Цьогоріч за музичну премію імені Б. М. Лятошинського змагатимуться п’ять композиторів.

Про це повідомляє пресслужба Державного агентства з питань мистецтв і мистецької освіти на сторінці у Фейсбуці, передає Укрінформ.
Зазначається, що з ораторією «Великого бажайте» на тексти «Заповіту» патріарха Йосипа Сліпого у конкурсі візьме участь композитор Ігор Щербаков. Водночас Олена Кривуля презентує твір «Concerto grosso», а Валерій Марченко — сюїту «Родинне коло» для тромбону і фортепіано.
Із хоровою музикою - симфонією-перформансом «Осяяні чорним сонцем» - за премію змагатиметься Євген Петриченко. А композиторка Кіра Майденберг-Тодорова представить на суд журі кантату «Люба моя…» за поезією Валерії Жигаліної та міні-моноопери «Conversation and mission of saint Paul», «Jellyfish».
Як зауважують у відомстві, про результати роботи Комітету громадськість повідомлять на офіційному сайті Держмистецтв та на сторінках у соціальних мережах.
Премія імені Бориса Лятошинського присуджується щороку в січні професійним композиторам за видатні досягнення у сфері професійної композиторської творчості