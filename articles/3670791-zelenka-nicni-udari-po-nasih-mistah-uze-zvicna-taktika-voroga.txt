Дружина Президента Олена Зеленська надихається українцями, які, попри агресію росії, нічні удари загарбників по мирних сплячих людях, завзято працюють, ремонтують, живуть далі.

Про це вона зазначила у Твіттері, повідомляє Укрінформ.
"Нічні удари по наших містах уже звична тактика ворога. Бити по мирних людях, що просто сплять. Лякати до сліз дітей. Якщо це і є російські цілі, чи можна впасти ще нижче? Надихаюся нашими людьми: попри все вони завзято працюють, ремонтують, живуть далі. У цьому вся Україна", - підкреслила перша леді.
Як повідомлялося, сили та засоби Збройних сил України вночі 16 лютого знищили 16 із 36 запущених російськими військами ракет.