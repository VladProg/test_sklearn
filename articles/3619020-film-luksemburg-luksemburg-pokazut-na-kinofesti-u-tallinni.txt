У межах Талліннського кінофестивалю Tallinn Black Nights Film Festival 24 листопада відбудеться спецпоказ фільму Антоніо Лукіча "Люксембург, Люксембург!"

Про це повідомляє пресслужба Державного агентства з питань кіно у Фейсбуці, передає Укрінформ.
Як зазначається, фільм "Люксембург, Люксембург!" розповідає про братів-близнюків, у житті яких раптово з’являється давно зниклий батько.
Крім того, у межах секції Script Pool презентуватимуть фільм спільного виробництва Ізраїлю та України - “Дім” режисера Ор Сінай.
Стрічка розповідає про Мілу, яка після 15 років роботи покоївкою в Ізраїлі повертається в Україну, аби возз'єднати свою сім’ю. Та жінка починає розуміти, що дороги додому для неї вже немає.
Як повідомлялося, стрічка "Люксембург, Люксембург!", створена за підтримки Держкіно, у травні 2022 року стала однією з п'яти учасників програми підтримки міжнародної промоції українських фільмів “proMOTION”, започаткованої Українським інститутом. Міжнародна промопідтримка в межах програми здійснюється за допомоги Göteborg Film Fund.
Фото: Держкіно