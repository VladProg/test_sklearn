Друга «ракетка» України Марта Костюк не змогла пробитися до третього кола престижного турніру Жіночої тенісної асоціації (WTA) - Dubai Duty Free Tennis Championships - у Дубаї (Об'єднані Арабські Емірати) із призовим фондом $2,789 млн.

У матчі за вихід до 1/8 фіналу змагань Костюк (№55 рейтингу WTA) поступилася посіяній під 8-м номером швейцарці Белінді Бенчич - 7:6 (9:7), 6:7 (5:7), 4:6, передає Укрінформ.
Тенісистки провели на корті майже 3,5 години.
Путівку до чвертьфіналу турніру 9-та «ракетка» світу розіграє з чешкою Кароліною Муховою, яка у свою чергу завдала поразки Сорані Кирсті з Румунії - 6:4, 7:6 (7:4).
Dubai Duty Free Tennis Championships триватиме до 26 лютого.
Фото: btu.org.ua