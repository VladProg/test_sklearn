56-й чемпіонат світу з біатлону в Обергофі (Німеччина) у неділю, 19 лютого, завершився жіночою гонкою з масовим стартом.

Протистоння на дистанції 12,5 км виграла шведка Ганна Еберг, передає Укрінформ.
Переможниця подолала трасу за 36 хвилин 48 секунд з двома штрафними колами на чотирьох вогневих рубежах.
Срібна призерка норвежка Інгрід-Ландмарк Тандреволд (1 промах) відстала на 4,8 секунди, володарка «бронзи» француженка Жюлья Сімон (3) - на 20,8 секунди.
До жіночого масстарту потрапила українка Юлія Джима, однак не стартувала, бо не відновилася після застуди.
Біатлонний сезон-2022/23 продовжить 7-й етап Кубка світу, що пройде 2-5 березня у Нове-Место (Чехія).
Фото: Getty Images.