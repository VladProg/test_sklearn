Три нагороди виборола збірна України у другий день кадетського чемпіонату Європи з фехтування у Таллінні (Естонія).

В особистих змаганнях шпажисток одразу дві українки зійшли на п’єдестал, передає Укрінформ.
Емілі Конрад обміняла минулорічну «бронзу» на «золото»-2023.
Анна Максименко додала до звання віцечемпіонки світу серед кадеток «бронзу» континентальної першості у цій же віковій категорії.
Бронзовий сюрприз зробив, посівши третє місце серед рапіристів, Андрій Черкашин. Для спортсмена це перша у кар'єрі нагорода на змаганнях такого рівня.
На фото: Емілі Конрад/facebook.com/fencing.ukraine.