Роздрібні мережі АЗС за вихідні зменшили вартість пального на 1-3 грн/л.

Як передає Укрінформ, про це повідомляє enkorr.
Зокрема, на ОККО й WOG усі види пального здешевшали на 1 грн/л: бензин А-95 - до 48,99 грн/л, А-95+ - до 51 грн/л, ДП - до 53,00 грн/л. AMIC зменшила вартість пального також на 1 грн/л: А-95 - до 48,49 грн/л, ДП - до 52,49 грн/л.

Найнижчі ціни наразі у мережі-дискаунтері UPG: А-95 – 46,30 грн/л (-1 грн/л), А-95+ - 48,30 грн/л (-1 грн/л), ДП - 49,80 грн/л (-1 грн/л). Таким чином, UPG вдалося обійти в ціні ще одного представника економ-сегменту - мережу «Авантаж». Вона цін не змінювала і тепер торгує дорожче за свого найближчого конкурента на 20 коп/л.
На 1 грн пальне здешевшало і в регіональних операторів. Серед них - Neftek, «Автотранс», BVS й інші. Такі мережі як «Укр-Петроль», ZOG, Ovis, Motto, VST і «Кворум» більшою мірою знизили ціни на дизпальне.


Крім того, як інформує enkorr, ціни на автогаз за минулі вихідні ще зменшилися, зокрема середня ціна на нього на автозаправних станціях впала ще на 18 коп. - до 26,22 грн/л.

Зазначається, що діапазон цін коливається у межах 23,45-27,49 грн/л. На станціях преміум-сегменту автогаз здешевшав на 2-43 коп./л. На станціях ОККО - до 27,13 грн/л, на WOG - до 27,10 грн/л.
«Кворум» і ZOG упродовж вихідних скинули по гривні – до 25,98 грн/л та 25,00 грн/л відповідно.
На станціях KLO, Amic, Socar, Shell і Chipo ціни коливаються в межах 25,13-27,11 грн/л.
Низка мереж, серед яких Neftek, Socar, U.GO, Shell, UPG, Mango, «Укрнафта», втримали ціну на попередньому рівні.
Найменше – 2 коп. на літрі пального – втратив автогаз на заправках мереж ОККО й «Авіас». Найбільше він здешевшав – на 2,26 грн/л – на АЗС VST, до 25,50 грн/л.
Мінімальну ціну вже традиційно пропонує своїм клієнтам мережа «Авантаж 7», продаючи автогаз за 23,45 грн/л (за вихідні -50 коп. на літрі). Найдорожче - 27,49 грн/л - він коштує на заправках мережі Neftek. Різниця цін на автогаз у різних мережах становить 4,04 грн/л.