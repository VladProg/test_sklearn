9 лютого 2023 року в Україні відбудеться організований фондом Еліни Світолиної майстер-клас для українських тенісистів від 6-ти до 18-ти років.

На корт вийдуть сама Світоліна, яка є найтитулованішою тенісисткою України, та Сергій Стаховський, рекордсмен національної збірної у Кубку Девіса і переможець восьми турнірів АТР в одиночному та парному розрядах, передає Укрінформ.
Головний партнер заходу - Sport Villa Grays. Майстер-клас відбудеться на базі цього сучасного спортивного комплексу, який відповідає актуальним вимогам безпеки, зокрема, має бомбосховище.
«Я щаслива, що їду в Україну, щоб поспілкуватися з дітьми та підтримати їх у цей надскладний час, - сказала Еліна Світоліна, - Можу лише уявити, з якими труднощами та трагічними подіями стикалися - і стикаються досі - юні тенісисти. Сподіваюся, що майстер-клас надихне їх на нові перемоги та здобутки. Крім того, я хочу нагадати про важливість спорту - зрозуміло, що нині уваги йому приділяють менше. Але я переконана, що і під час війни слід робити все можливе, щоб після нашої перемоги на міжнародних спортивних аренах якнайчастіше піднімався синьо-жовтий прапор».
Фото: btu.org.