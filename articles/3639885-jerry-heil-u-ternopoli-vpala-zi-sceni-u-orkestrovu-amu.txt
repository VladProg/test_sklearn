Співачка Jerry Heil (Яна Шемаєва) після концерту у Тернополі впала зі сцени в оркестрову яму з триметрової висоти. Вона повідомила, що зламала ребро та отримала струс мозку.

Як передає Укрінформ, про це йдеться у відео, яке сама співачка оприлюднила в Інстаграмі.
"Я вже прийшла до тями, у мене все настільки добре, наскільки це можливо, бо за таких умов отримати лише струс та перелом ребра — це чудо. Для мене це додатковий знак, що проживати треба кожну хвилиночку свого життя", - зазначила співачка.
За словами Jerry Heil, на відео видно, як вона після спілкування з глядачами робить крок просто в оркестрову яму.













Переглянути цей допис в Instagram






















Допис, поширений Jerry Heil (@thejerryheil)



"Пам‘ятаю, як мені здавалося, що я бачу там підлогу. Далі нічого не пам’ятаю. Не могла навіть згадати ім’я асистентки", - ділиться Jerry Heil.
Втім, вона сподівається, що цей інцидент стане поштовхом до написанння нових пісень.
Як повідомлялось, на міжнародному пісенному конкурсі "Євробачення-2023" Україну представлятиме гурт TVORCHI з піснею Heart of Steel. У Національному відборі Jerry Heil посіла третє місце.