Виконання обов’язків голови Національної поліції покладено на начальника столичної поліції Івана Вигівського.

Як передає Укрінформ, про це повідомляє пресслужба Нацполіції у Телеграмі.

“Відсьогодні начальник Головного управління Національної поліції України у місті Києві Іван Вигівський тимчасово виконуватиме обов’язки голови Національної поліції України”, - йдеться у повідомленні.
Зазначається, що відповідне рішення Кабінет Міністрів ухвалив сьогодні, 20 січня.
Як повідомлялося, у середу, 18 січня, в Броварах на Київщині упав гелікоптер. Внаслідок авіакатастрофи загинули міністр внутрішніх справ Денис Монастирський, його перший заступник Євгеній Єнін та державний секретар МВС Юрій Лубкович.
Уряд поклав на заступника міністра внутрішніх справ - голову Національної поліції Ігоря Клименка виконання обов’язків керівника МВС.
Фото: Nikolay Anatskyi