Королівський футбольний союз Нідерландів, які будуть господарями фінального турніру Ліги націй сезону-2022/2023, довірив проведення поєдинків Роттердаму та Енсгеде.

Півфінали відбудуться 14-го та 15 червня, матч за третє місце та фінал - 18 червня, передає Укрінформ.
Жеребкування, яке визначило півфінальні пари, відбулося сьогодні, 25 січня, у швейцарському Ньйоні.
Окрім Нідерландів, у фінальну стадію Ліги націй пробилися Хорватія, Італія та Іспанія.
Ліга націй-2022/2023. Фінальний турнір. Розклад матчів:
14.06. 21.45. Нідерланди - Хорватія (Роттердам)
15.06. 21.45. Іспанія - Італія (Енсгеде)
18.06. 16.00. Матч за 3-тє місце (Енсгеде)
18.06. 21.45. Фінал (Роттердам).
Фото: uefa.com.