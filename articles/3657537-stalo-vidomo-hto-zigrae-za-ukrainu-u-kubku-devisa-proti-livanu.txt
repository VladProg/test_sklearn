Федерація тенісу України оголосила склад національної збірної Кубка Девіса на матч проти команди Лівану.

Боротися у плей-офф стартового раунду Першої Світової групи будуть Олександр Овчаренко, Владислав Орлов, Вячеслав Бєлінський, Ілля Бєлобородько та Владислав Манафов. Капітан команди - Орест Терещук, передає Укрінформ.
Матч проходитиме 3-4 лютого у польському місті Лешно.
У разі перемоги збірна України у вересні боротиметься за право грати наступного року у кваліфікації Davis Cup Finals.
Додамо, що Орест Терещук замінить на капітанському містку Андрія Медведєва. Терещук уже обіймав цю посаду з 2008-го по 2012 роки. Збірна України за цей час провела 9 матчових зустрічей, у яких здобула 5 перемог.
Медведєв керував командою з 2018-го до 2023 роки - 8 матчевих зустрічей, 4 перемоги.
Фото: btu.org.