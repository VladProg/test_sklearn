Український центровий провів вдалий матч за «Вестчестер Нікс».

Центровий збірної України Дмитро Скапінцев провів черговий поєдинок в G-лізі, передає Укрінформ.

«Вестчестер Нікс», за який виступає українець, поступився «Лейкленд Меджик» 117:129.
Скапінцев провів непоганий матч, відігравши 15 хвилин на майданчику. За цей час Дмитро набрав 10 очок (5/6 двоочкові, 0/1 триочкові), зробив 4 підбирання та 1 передачу.
В середньому в шести матчах основного раунду Ліги розвитку НБА Скапінцев грає 14,1 хвилин, набирає 5,2 очок, 5,7 підбирань та робить 1,7 передач.

Як повідомляв Укрінформ, у грі проти «Грінсборо» Скапінцев провів на майданчику 20 хвилин, за які набрав 6 очок.
Фото: Getty Image