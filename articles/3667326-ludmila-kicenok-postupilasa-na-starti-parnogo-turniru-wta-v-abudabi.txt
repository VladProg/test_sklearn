Українська тенісистка Людмила Кіченок не змогла виграти поєдинок стартового кола турніру WTA 500 в Абу-Дабі (ОАЕ) із призовим фондом $780,637.

У середу українка разом з Анною Даниліною з Казахстану на супер-тайбрейку програла дуету Луїза Стефані/Чжан Шуай (Бразилія/Китай) - 7:6 (7:4), 3:6, 5:10, передає Укрінформ.
Суперниці провели на корті 1 годину 49 хвилин.
В 1/4 фіналу змагань Mubadala Abu Dhabi Open Стефані і Чжан зіграють проти тенісного тандему Кірстен Фліпкенс (Бельгія)/Лаура Зігемунд (Німеччина).
Додамо, що Людмила Кіченок у світовому парному рейтингу посідає 10-те місце.
Фото: j48tennis.net.