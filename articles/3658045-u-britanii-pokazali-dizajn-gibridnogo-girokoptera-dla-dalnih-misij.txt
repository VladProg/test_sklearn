Британська компанія Arc Aero Systems показала дизайн майбутнього гібридного гіроплана, який буде задіяний для виконання місій на відстані у понад тисячу кілометрів.

Як передає Укрінформ, про це повідомляє New Atlas.






У компанії обіцяють, що гібридний Linx P9 зможе “перевершити звичайні вертольоти порівнянного розміру за дальністю польоту, швидкістю та експлуатаційними витратами”.
Загальна вага літаючого апарату становитиме 1 930 кг, а дальність польоту майже 1 300 кілометрів.
Довжина пропелера гіроплана, який розрахований на перевезення 9 осіб, становитиме 13 метрів. Зазначається, що у середині також встановлені двигуни з потужністю в 496 кінських сил.
Його максимальна крейсерська швидкість досягатиме 370 км за годину.
Година використання Linx P9 коштуватиме 505 доларів США, що, як стверджують у компанії, на 40% менше за оренду звичайних гелікоптерів.
Як повідомляв Укрінформ, одна з найбільших авіабудівних компаній Airbus шукає інвесторів для своєї програми висотних безпілотників для спостереження та комунікацій на сонячних батареях під назвою Zephyr.
Фото: Arc Aero Systems