За даними Державної митної служби України, у нинішньому маркетинговому році (з липня 2022 року по 6 лютого 2023 року) Україна експортувала 27,69 млн т зернових та зернобобових культур.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що відправлено на експорт 9,897 млн т пшениці, 1,835 млн т ячменю, 12,8 тис. т жита та 15,851 млн т кукурудзи.
При цьому за аналогічний період 2021/2022 МР Україна експортувала 39,21 млн т зернових та зернобобових, у тому числі: 17,207 млн т пшениці, 5,484 млн т ячменю, 157,4 тис. т жита та 16,095 млн т кукурудзи.

У 2022/2023 МР Україна експортувала 85,8 тис. т борошна (у 2021/2022 МР - 63,9 тис. т).
Як повідомляв Укрінформ, за даними Українського клубу аграрного бізнесу, у січні 2023 року Україна експортувала 6,1 млн т продукції агропромислового комплексу, що на 13% менше, ніж у грудні 2022 року.
Фото: ОПЗ