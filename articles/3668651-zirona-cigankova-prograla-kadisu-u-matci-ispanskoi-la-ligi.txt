Команда українця Віктора Циганкова «Жирона» зазнала поразки від «Кадіса» у виїзному поєдинку 21-го туру чемпіонату Іспанії з футболу.

Поєдинок на Estadio Nuevo Mirandilla у Кадісі завершився на користь господарів з рахунком 2:0, передає Укрінформ.
Авторами голів стали Гонсало Ескаланте, який відзначився на 6-й хвилині, та Серхіо Гвардіола (34).
Віктор Циганков, який минулого місяця перейшов до «Жирони» з київського «Динамо», з'явився на полі у середині другого тайму, замінивши Алейкса Гарсію.
Турнірну таблицю Ла Ліги очолює «Барселона», в активі якої 53 очки після 20-ти ігор. «Жирона» (24 пункти) посідає 11-те місце.
Фото: gironafc.cat.