Український режисер Семен Горов представив свою нову концептуальну документальну короткометражну картину «Спомин про майбутнє», яка розповідає про українських митців та їхню творчість у рідних містах під час повномасштабної війни.

Про це Укрінформу повідомили в компанії PR Batteries agency.






Семен Горов зняв документальний фільм про українських митців та їхню творчість під час війни































«Кажуть, що кожне випробування містить у собі подарунок. Головне – не прогледіти його та прийняти. Війна руйнує життя і мистецтво, але у цих муках народжується нове мистецтво, нове життя! Цей фільм присвячений героїчному народу України. Тут кожен – наче жива антенна. Ти починаєш виловлювати сигнал, що виведе із цього моторошного сну до світла. Шукаєш його іскру всередині себе. Адже страшно не померти, страшно так і не спробувати жити. Ми не можемо програти, ми повинні перемогти!» – сказав Горов.
Мета проєкту – допомогти творчим особистостям та підтримати їх у спротиві, який вони чинять, надихнути людей України не опускати рук, попри все мріяти й вірити в майбутнє. Стрічка показує короткі історії митців, виражені в танці та музиці.

На створення фільму режисера надихнув однойменний музичний твір видатного українського композитора, героя України Ігоря Поклада, який також став одним із героїв картини. Разом із дружиною він два тижні просидів без світла, їжі та води у підвалі свого будинку в окупованому Ворзелі, а на його подвірʼї у цей час стояло сім ворожих російських танків. У стрічці композиція «Спомин» лунає у виконанні оркестру НАОНІ.






Семен Горов зняв документальний фільм про українських митців та їхню творчість під час війни































Героями стрічки також стали: Денис Ліпатніков, Наташа Моїсеєва (Одеса), Лана Матвієнко, Марія Чікнаверова, Юлія Чурсіна (Харків), Ярослав Кайнар (Ірпінь).
Матеріал був відзнятий у Харкові, Одесі, Ворзелі та Ірпені. Герої фільму не поїхали зі своїх міст, бо вважають, що саме таким чином вони й чинять спротив.
«Посеред страшних наслідків спроб знищити мирні міста нашої країни східним сусідом, у розвалинах Харкова, Одеси, Києва та інших наших найпрекрасніших міст, проростають пагони життя у втіленні незламних творців. Понівечені, та нескорені. Їхнє вразливе ремесло – танець, музика, живопис, поезія – дає життя та віру їм самим та світові навколо попри будь-які біди. Ми знайомимося з героями в моменти випробування війною та надихаємося могутньою силою внутрішнього наповнення української нації – її культурою», – розповіла співавтор сценарію Маруся Лиманська.
Фільм знятий незалежною кінокомпанією Gorov Studio.