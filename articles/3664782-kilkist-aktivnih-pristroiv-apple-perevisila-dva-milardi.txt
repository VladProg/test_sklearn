Кількість активних пристроїв американської компанії Apple сягнула рекордних показників і становить понад 2 мільярди.

Про це заявив генеральний директор компанії Тім Кук, передає Укрінформ з посиланням на The Verge.
«Протягом грудневого кварталу ми досягли важливої віхи і раді повідомити, що тепер у нас є понад 2 мільярди активних пристроїв у рамках нашої зростаючої встановленої бази», - сказав Кук.
Цей рубіж свідчить про швидкий ріст популярності продукції Apple. У 2016 році вона зафіксувала 1 мільярд активних пристроїв, у 2020 – 1,5 млрд, а рік тому – 1,8 млрд.
Як зазначає видання, ця цифра поки несумісна з кількістю гаджетів, що використовуються на ОС Android. За даними звітів Google за 2021 рік, у світі налічувалося 3 мільярди пристроїв на Android.
Як повідомляв Укрінформ, американська компанія Apple випустила оновлення своєї операційної системи для iPhone (iOS 16.3), зокрема, для виправлення багів.