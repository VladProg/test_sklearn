Держсекретар США Ентоні Блінкен назвав пісню Stefania українського гурту Kalush Orchestra серед своїх улюблених у 2022 році.

Допис він розмістив у Твіттері, оприлюднивши посилання на свій плейліст на стримінговій платформі Spotify, передає Укрінформ.
"Музика долає розбіжності. Кожен може оцінити хороший ритм, талановиту гру на інструменті та чудовий вокал – саме тому музика зближує людей. Якщо мені не вірите, послухайте деякі з моїх улюблених мелодій з усього світу в цьому році", - написав Блінкен.
У цьому списку є й пісня Stefania гурту Kalush Orchestra.
Як повідомлялося, гурт Kalush Orchestra переміг у фіналі Євробачення-2022 з піснею Stefania.