У Чернівцях презентували екоказку Христі Венгринюк «Чорниці для Анді».

Про це у Телеграмі повідомив голова Чернівецької ОВА Руслан Запаранюк, передає Укрінформ.
«У Чернівцях презентували книжку письменниці Христі Венгринюк «Чорниці для Анді». Це екоказка, яка дає відповіді на питання, як говорити з дітьми про проблеми навколишнього середовища, привчати бути милосердними та добрими одне до одного і до братів наших менших», - зазначив Запаранюк.

Він додав, що книжку видали за сприяння Чернівецької ОВА.
Відомо, що екоказка «Чорниці для Анді» вийшла друком у видавництві «Чорні вівці» у червні. Її авторка Христя Венгринюк запевняє, що ця книжка про добро, любов, співчуття і перемогу.
Проілюструвала видання відома художниця Надія Кушнір – авторка інтернет-коміксу «Гусь».
Фото: Руслан Запаранюк, Телеграм