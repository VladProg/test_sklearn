Космічний апарат NASA - Mars Reconnaissance Orbiter - зняв фрагмент поверхні Червоної планети, що нагадує зображення голови ведмедя.

Про це повідомляє Укрінформ із посиланням на Independent.
«Це пагорб із V-подібною зруйнованою структурою (ніс), двома кратерами (очі) і круглим візерунком розлому (голова). Це схоже на морду ведмедя», — заявили в Університеті Арізони.

Дивне геологічне утворення на Марсі складається з двох кратерів, які, схоже, складають очі «ведмедя», і V-подібного обваленого пагорба, що видається носом і ротом ведмедя.
Дослідники кажуть, що кругла структура тріщин може бути наслідком осідання відкладень над похованим кратером, а «ніс» ведмедя, ймовірно, є вулканічним або грязьовим жерлом вулкану.
За словами експертів, матеріал, який осідає над кратером, може бути лавовими потоками або брудом.
У травні минулого року марсохід NASA Curiosity помітив на Червоній планеті дивну скельну формацію, яка виглядала як «інопланетний прохід».
Фото в тексті: HiRISE: Beautiful Mars (NASA)