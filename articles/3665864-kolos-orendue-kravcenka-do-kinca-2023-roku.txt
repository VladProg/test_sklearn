Кравченко знаходиться у структурі «Динамо» з літа 2015-го.

Універсальний фулбек «Динамо» Микита Кравченко найближчим часом стане гравцем «Колоса», повідомляє ТаТоТаке, передає Укрінформ.

25-річний футболіст приєднається до команди на правах оренди. Договір буде розраховано до кінця 2023 року.

У першій половині сезону Кравченко провів лише 80 хвилин у чотирьох офіційних матчах киян. Він знаходиться у структурі «Динамо» з літа 2015-го, однак має в активі лише 8 ігор у складі дорослої команди.

Як повідомляв Укрінформ, раніше Микита вже виступав за «Колос» у кампанії 2020/21.

Фото: upl.ua