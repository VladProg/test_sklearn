У Лізі Європи та Лізі конференцій УЄФА у четвер, 23 лютого, відбудуться стикові поєдинки у відповідь стадії плей-офф сезону-2022/23.

Футболісти донецького «Шахтаря» після перемоги над французьким «Ренном» (2:1) у Варшаві зіграють на арені «Роажон Парк» у Ренні, а «Дніпро-1» у словацькому місті Кошице спробують вязати реванш у кіпрського АЕКа за поразку у Ларнаці (0:1), передає Укрінформ.
Матч Ліги Європи «Ренн» - «Шахтар» обслуговуватиме суддівська бригада з Німеччини на чолі з Тобіасом Штілером, який розпочне гру о 22.00 за київським часом.
«Дніпро-1» та АЕК у Лізі конференцій розсудять рефері з Данії, стартовий свисток Якоба Кехлета пролунає о 19.45.
Переможці протистоянь за сумою двох матчів вийдуть до 1/8 фіналу єврокубків.
Жеребкування пройде 24 лютого у швейцарському Ньйоні.
Фото: ФК «Шахтар».