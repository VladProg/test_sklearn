Понад 200 тисяч об’єктів культурної спадщини України евакуювали в безпечні місця.

Про це міністр культури та інформаційної політики Олександр Ткаченко повідомив у ефірі телемарафону, передає кореспондент Укрінформу.
“Ми стикнулися з величезною крадіжкою, яку, напевно, мало хто бачив з часів Другої світової війни. Але також ми стикнулися з величезною евакуацією в безпечні місця. Понад 200 тисяч об’єктів були евакуйовані в безпечні місця”, - сказав Ткаченко.
За його словами, накладання санкцій на будинки "россотрудничества", розташовані в Європі, стане гарною гарантією того, що викрадені культурні цінності будуть повернуті.
Як повідомлялося, після повномасштабного вторгнення російські військові пограбували кількадесят українських музеїв.