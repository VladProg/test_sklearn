Унаслідок ракетної атаки, яка зараз триває, є влучення в об’єкти енергетичної інфраструктури в східному, південному та західному регіоні.

Як передає Укрінформ, про це повідомляє НЕК «Укренерго» у Фейсбуці.
«На жаль маємо влучання на декількох об’єктах високовольтної інфраструктури в східному та західному, південному регіонах, що призвело до перебоїв з електропостачанням у деяких областях», – йдеться у повідомленні.
Зазначається, що вночі росіяни атакували енергетичну інфраструктуру дронами та ракетами, спрямовуючи їх на електростанції та об’єкти системи передачі.
«Для мінімізації можливих наслідків атаки та збереження енергосистеми «Укренерго» вживає необхідних превентивних заходів, застосовуються аварійні відключення», – додали в компанії.
Як повідомлялося, триває 14 масована терористична ракетна атака на енергосистему України.