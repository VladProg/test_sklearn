Дослідники з Кіотського університету (Японія) виявили, що люди не можуть відрізнити хайку, створене людиною, від штучного інтелекту (ШІ).

Як передає Укрінформ, про це повідомляє The Mainichi.
«Ці результати свідчать про те, що співпраця людини та штучного інтелекту сприяє кращій творчості у створенні хайку» - йдеться у підсумках дослідженні.
Зазначається, що учасники дослідження оцінювали хайку, що відображалися на екрані комп’ютера за шкалою з семи балів за такими критеріями, як, наприклад, чи відчували вони «красу» творів.
Хайку, створені штучним інтелектом, отримали найвищу оцінку в 4,56 бала. Твори поетів - 4,15 бала.
Крім того, учасників запитали, чи кожне хайку створено людиною чи штучним інтелектом, і результати показали, що вони не можуть їх розрізнити.
За словами дослідників, результати експерименту свідчать про психологічний ефект під назвою «відраза до алгоритму», коли люди думають, що якісні роботи створені людьми. У той час дослідження показало тенденцію учасників помилково вважати, що хайку, яке було складене штучним інтелектом й отримало високі бали, насправді ж були створені людьми.
Хайку — жанр японської ліричної поезії, трирядковий неримований вірш на основі першої пів строфи танка, що складається з 17 складів (5-7-5) і відрізняється простотою поетичної мови, свободою викладу.
Як повідомляв Укрінформ, дослідницька група Кіотського університету (Японія) показала робота-гуманоїда зі штучним інтелектом, який розуміє людський гумор.