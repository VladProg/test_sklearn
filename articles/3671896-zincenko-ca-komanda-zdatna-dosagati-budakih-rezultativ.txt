«Арсенал» переміг «Астон Віллу».

Український гравець «Арсенала» Олександр Зінчнеко прокоментував перемогу 4:2 у матчі проти «Астон Вілли». Лондонська команда забила два голи у компенсований час, передає Укрінформ.

«Після такого матчу я хотів би сказати дві речі. По-перше, ми отримали неймовірний урок, що треба не здаватися і вірити до кінця. По-друге, ця команда здатна досягати будь-яких результатів. Якщо й надалі так боротимемося. Наша реакція у другому таймі все це показала. Щасливий забити перший гол за «Арсенал», але три очки ще важливіші», – сказав Зінченко.
«Арсенал» перервав чотириматчеву серію без перемог у всіх турнірах. Команда Мікеля Артети посідає перше місце у турнірній таблиці, випереджаючи «Манчестер Сіті» на три очки.

Як повідомляв Укрінформ, на 61-й хвилині українець відзначився першим голом в АПЛ.
Фото: Getty Image