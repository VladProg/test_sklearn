Якщо країни ООН намагатимуться залишитися осторонь, вважаючи, що це не їхня війна, то їм слід готуватися до нового світопорядку, що спирається на колоніалізм і жорстку силу.

Про це під час спеціальної сесії Генасамблеї ООН на тему української формули миру заявив в четвер глава МЗС Чехії Ян Ліпавський, передає кореспондент Укрінформу.
“Я сьогодні хотів би звернутися до всіх тих, хто сьогодні може піддатися спокусі і зайняти нейтральну позицію, тих хто вважає, що це не їхня війна.
Якщо ми не діятимемо зараз, то ми приймемо новий світовий порядок, який базуватиметься на застосуванні грубої і жорстокої сили, що спирається на колоніалізмі”,- підкреслив Ліпавський.
За його словами, росія повинна негайно, повністю і без жодних умов вивести свої сили і військову техніку з території України.
“Чехія вступає на боці України і підтримує прагнення України до справедливого миру відповідно до статуту ООН”,- наголосив міністр.
Він підкреслив, що російська агресія призводить до страждання не лише українців, але й інших народів, спрямувавши “ударну хвилю” на світові ринки продовольства, що ставить на межу голоду 50 млн людей в Африці та інших регіонах світу.
Ліпавський зазначив, що Прага підтримує чорноморську зернову ініціативу і зусилля ООН щодо її подальшого продовження у березні.
Він підкреслив, що Чехія високо оцінює формулу миру, яку представив Президент України Володимир Зеленський.
“Злобні амбіції росії виходять далеко за межі України, вона хоче змінити світоворядок, щоб мир погодився на сфери впливу з неколоніальними відносинами замість рівного партнерства”,- підкреслив Ліпавський.
Глава МЗС Чехії зазначив, що всі повинні пам’ятати: наступною жертвою росії може стати будь-яка інша країна.
“Майбутнє світопорядку визначається зараз, Україна захищає не лише себе, але й основоположні принципи статуту ООН”,- підкреслив Ліпавський.
Міністр також повідомив, що він є прихильник створення спецтрибуналу щодо злочинів агресії.
“Попри те, що це складне завдання, я твердо переконаний, що в цьому процесі для забезпечення максимальної легітимності і підтримки ООН має прийняти участь”,- наголосив він.