Уряд України затвердив Національну економічну стратегію на період до 2030 року, реалізація якої відбуватиметься в тому числі за постійної міжнародної підтримки.


Про це зазначив перший заступник міністра економіки України Денис Кудін під час онлайн-конференції «Відбудова України: Перша конференція промисловців США та України», передає Укрінформ із посиланням на пресслужбу Мінекономіки.
«Через російську агресію перед Україною постало багато економічних викликів. Серед пріоритетів є розбудова логістичної інфраструктури для посилення експорту сільськогосподарської продукції залізничним та автомобільним шляхами, відновлення зруйнованого житла, розвиток переробних підприємств. Також критично важливим є відновлення енергосистеми України та забезпечення її захисту від російських атак. Відбудова України – це можливість для іноземних інвестицій, реалізації спільних проєктів українського та міжнародного бізнесу, створення виробництв та впровадження нових технологій», - зазначив перший заступник міністра економіки України Денис Кудін.
Відбудова України має торкатися одразу всіх сфер економіки – від транспортної, соціальної, житлової інфраструктури до глибокої модернізації економіки та забезпечення сприятливого мікроклімату для бізнесу. Уряд України затвердив Національну економічну стратегію на період до 2030 року, реалізація якої відбуватиметься в тому числі за постійної міжнародної підтримки.
Своєю чергою з боку американського бізнесу було висловлено повну підтримку України в боротьбі з російською агресією та захисті демократичних цінностей. Підприємці з США планують і надалі продовжуватимуть співпрацювати та інвестувати в український бізнес, в тому числі підтримувати відновлення та реконструкцію України, енергетичну інфраструктуру, співпрацювати в частині технічної освіти, розвитку людських ресурсів під час війни для майбутньої реіндустріалізації країни та інших напрямах.
Як повідомляв Укрінформ, у 2022 році Україна отримала найбільший рівень допомоги у 410 млрд грн від США.