Університет Ювяскюля (Фінляндія) дозволив використання штучного інтелекту у навчальному процесі.

Як передає Укрінформ, про це повідомляє Yle.
Школа економіки вишу створює перші інструкції щодо використання цього інструменту під час навчання.
"Ми не робимо спроб заборонити або обмежити використання штучного інтелекту в дослідженнях", - йдеться у пресрелізі вищого навчального закладу.
Заступник декана Вілма Луома-ахо вказала, що штучний інтелект має безліч можливостей для застосування, які допомагають студентам.
Програми штучного інтелекту, такі як чатбот ChatGPT, доступні та прості у використанні. Деякі навчальні заклади виступають проти їхнього використання. Доцент Мікко Ренкке вважає такий підхід недалекоглядним.
“Якщо ми зараз заборонимо використання ChatGPT, то чи маємо ми заборонити пошук через Google або перевірку у Word”, – задається питанням доцент.
Раніше Університет Гельсінкі створив курс зі штучного інтелекту.
Як повідомляв Укрінформ, студенти Технічного університету Молдови створили робота зі штучним інтелектом для моніторингу довкілля.
Фото: Niko Mannonen / Yle