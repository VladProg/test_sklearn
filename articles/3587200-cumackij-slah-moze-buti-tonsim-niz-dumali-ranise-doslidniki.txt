Група китайських та австралійських дослідників, вимірявши масу галактики Чумацького Шляху, заявила, що вона приблизно в 550 млрд разів перевищує масу Сонця.

Як передає Укрінформ, про це повідомляє Сіньхуа.
Цей показник майже наполовину менший за середнє значення, виміряне іншими дослідницькими групами, згідно з яким Чумацький Шлях був приблизно в 1 трлн раз важчий за Сонце.
«Наші останні результати показують, що Чумацький Шлях може бути "тоншим", ніж ми думали. Це означає, що в галактиці набагато менше темної матерії, що не світиться, але гравітаційної темної матерії, ніж передбачалося раніше», - заявила член вищезгаданої дослідницької групи і доктор Національної астрономічної обсерваторії при Академії наук Китаю Сюе Сянсян.
За її словами, маса має вирішальне значення для розуміння динаміки галактики. Однак у її оцінці спостерігалася висока невизначеність через обмеженість спостережень.
У цьому дослідженні вчені отримали результати, що базуються на даних китайського оптичного телескопа LAMOST та супутника Gaia Європейського космічного агентства.
Велика вибірка спектроскопічних даних, надана LAMOST, одна із головних переваг цього дослідження у порівнянні з іншими.
«Зразок не лише великий за кількістю та охопленням, а й фіксує тривимірне /3D/ положення, 3D-швидкість та вміст металу в кожній зірці», - додала Сянсян.
Як повідомляв Укрінформ, космічний зонд Національного управління США з аеронавтики та дослідження космосу (NASA) Juno зробив фотографію поверхні Європи – супутника планети Юпітер.