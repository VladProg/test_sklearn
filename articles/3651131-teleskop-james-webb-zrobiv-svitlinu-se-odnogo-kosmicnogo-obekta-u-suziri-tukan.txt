Космічний телескоп NASA/ESA James Webb зробив нову світлину, яка дозволяє зрозуміти, як утворилися перші зірки понад 10 мільярдів років.

Як передає Укрінформ, про це повідомляє Sky News.
Галактична туманність NGC 346 знаходиться у сузір'ї Тукан, що за понад 200 тисяч світлових років від Землі.
Цей космічний об'єкт зацікавив астрономів, оскільки він нагадує умови раннього Всесвіту, і, вивчаючи цей регіон, вони сподіваються дізнатися більше про те, як перші зірки утворилися через два-три мільярди років після Великого вибуху.
Зазначається, що саме цей період, відомий як «космічний полудень», був періодом, коли утворення зірок було на своєму піку.
У NGC 346 знаходяться протозірки, які є хмарами газу та пилу, які, в свою чергу, перетворюються на зірки.

Коли зірка розвивається, матеріал збирається в диск, який живить центральну зірку.
Як повідомляв Укрінформ, найпотужніший телескоп "Джеймс Вебб" (James Webb) вартістю 10 мільярдів доларів був запущений у космос наприкінці грудня 2021 року. Серед ключових цілей обсерваторії – вивчення перших екзопланет, зірок-піонерів.
Фото: Science and Technology Facilities Council