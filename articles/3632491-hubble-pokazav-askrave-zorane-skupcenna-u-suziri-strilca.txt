Космічний телескоп NASA/ESA Hubble сфотографував розсіяне зоряне скупчення NGC 6530, яка знаходиться у сузір'ї Стрільця.

Про це повідомляє обсерваторія, передає Укрінформ.
Зазначається, що NGC 6530 є скупченям кількох тисяч зірок, що знаходяться на відстані близько 4 350 світлових років від Землі.

Саме скупчення розташоване всередині більшої туманності Лагуна, гігантської міжзоряної хмари газу та пилу. Саме туманність надає цьому зображенню виразний димчастий вигляд, наче хмари міжзоряного газу та пилу тягнуться від одного боку цього зображення до іншого.
Астрономи вивчали NGC 6530 за допомогою камер Advanced Camera for Surveys та Wide Field Planetary Camera 2.
Також вони досліджували регіон у надії знайти нові зразки проплідів, які свідчать про початок процесу зародження зірки.
Переважна більшість проплідів була знайдена лише в одному регіоні, у сусідній Туманності Оріона.
Це ускладнює розуміння їхнього походження та тривалості життя в інших астрономічних середовищах.
Як повідомляв Укрінформ, космічний телескоп NASA/ESA Hubble сфотографував частину Малої Магелланової Хмари (SMC) у сузір'ї Тукана.
Фото: ESA/Hubble & NASA, ESO, O. De Marco