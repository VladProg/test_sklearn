Президент Володимир Зеленський зустрівся у Києві з директором-розпорядником Міжнародного валютного фонду Крісталіною Георгієвою та подякував за підтримку України з перших днів повномасштабного вторгнення росії.

Про це глава держави повідомив у Фейсбуці, передає Укрінформ.
“Підтримка МВФ створює для України можливість залишатися сильною. Це також зброя – зброя економічна, яка дає нам, нашому суспільству, нашому бізнесу змогу розвиватися. Ми дуже хочемо, щоб бізнес розвивався, надходили інвестиції, і ми знаємо, що МВФ завжди своєю діяльністю подає правильні сигнали”, - наголосив Зеленський.


Відео: Офіс Президента

Він подякував Георгієвій за візит і підтримку України з перших днів повномасштабного вторгнення росії. “Приємно, що ми перебуваємо у фокусі вашої уваги”, - зазначив глава держави.
Як повідомлялося, минулого тижня у МВФ заявили про успішні переговори з Україною щодо моніторингової програми.
Фото: Офіс Президента