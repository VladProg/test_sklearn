Міністр закордонних справ Нідерландів Вопке Гукстра застерігає, що від війни в Україні не можна втомлюватися, і треба продовжувати допомагати Україні.

Про це повідмоляє Укрінформ із посиланням на інтерв’ю міністра AD.
“Військова допомога Україні має продовжуватися без припинення. Не можна зараз припинити підтримку, тоді все буде даремно. Допомога Україні — це наш моральний обов'язок для народу, який зазнав такого нападу, і геополітична необхідність проти агресора, який інакше буде діяти”, - сказав він.
Гукстра зазначив, що війна в Україні може не закінчиться швидко, тож не можна втомлюватися від війни: “Від нас дійсно буде потрібно набагато більше наполегливості”.
За його словами, російський агресор готовий жертвувати життям свого народу.
“Треба розглядати сценарій, що буде відправлено ще сто тисяч росіян, і ще сто тисяч, і ще сто тисяч”, - сказав Гукстра.
Тож немає іншого виходу, окрім як продовжувати надсилати зброю та техніку в Україну місяцями, а то й роками, “інакше про переговори навіть можна не говорити. Ті, хто сильний на полі бою, зрештою досягнуть успіху за столом переговорів”.
Як повідомляв Укрінформ, Нідерланди разом із Німеччиною та Данією планують поставити Україні близько 100 танків Leopard.
У п'ятницю, 17 лютого, прем'єр Нідерландів Марк Рютте перебував в Україні з робочим візитом.
У липні прем'єр-міністр Нідерландів Марк Рютте відвідав Київщину, зокрема, зруйновані росіянами Ірпінь, Бучу та Бородянку.