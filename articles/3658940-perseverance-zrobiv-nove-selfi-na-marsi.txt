Марсохід Національного управління США з аеронавтики та дослідження космосу (NASA) Perseverance зробив нове селфі з Червоної планети.

Як передає Укрінформ, про це йдеться у пресрелізі американського відомства.
“Марсохід Perseverance зробив селфі з декількома з 10 пробірок зі зразками ґрунту, які він залишив в районі кратера Єзеро. Зображення було зроблено камерою WATSON, що знаходиться на кінці роботизованої руки ровера 20 січня 2023 року, на 682-й марсіанський день місії”, - заявили в NASA.
Зазначається, що саме селфі складається з 56 окремих зображень WATSON, які були склеєні разом після відправлення на Землю.




WATSON була побудована компанією Malin Space Science Systems (MSSS) у Сан-Дієго та управляється спільно MSSS і Лабораторією реактивного руху NASA (JPL).
Як повідомляв Укрінформ, космічний апарат Perseverance був доправлений на Марс разом із гелікоптером Ingenuity у межах дослідницької місії NASA 18 лютого 2021 року.
Одне з його завдань - зібрати на Марсі зразки породи, які на Землю вивезе спеціальна спільна місія Європейської космічної агенції та NASA.
Фото: NASA