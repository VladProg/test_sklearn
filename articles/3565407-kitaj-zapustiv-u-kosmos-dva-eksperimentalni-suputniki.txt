Влада Китаю у вівторок, 6 вересня, запустила ракету-носій Куайчжоу-1А з двома новими китайськими експериментальними супутниками на борту.

Як передає Укрінформ, про це повідомляє Сіньхуа.
Запуск було здійснено о 10:24 за пекінським часом із космодрому Цзюцюань на північному заході Китаю.

Зазначається, що супутники CentiSpace-1-S3 та CentiSpace-1-S4 успішно досягли запланованої орбіти.
Для ракет-носіїв серії Куайчжоу-1А цей політ став сімнадцятим.
Як повідомляв Укрінформ, Китай 20 серпня запустив групу супутників дистанційного зондування Землі за допомогою ракети-носія "Чанчжен-2D".
Фото: Сіньхуа