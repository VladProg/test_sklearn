Центровий збірної України з баскетболу Артем Пустовий допоміг іспанській «Мурсії» виграти матч другого групового раунду Ліги чемпіонів.

Команда нашого центрового вдома з рахунком 90:72 перемогла інший іспанський клуб - «Більбао», передає Укрінформ.
Пустовий за 17 хвилин на майданчику набрав 23 очки, зробив 4 підбирання, 3 блок-шота, 2 передачі та 1 перехоплення.
Для «Мурсії» це друга перемога в двох матчах. Пустовий в 10-ти поєдинках Ліги чемпіонів в середньому за 17,4 хвилини набирає 11,4 очка, робить 3,7 підбирання та 1,1 блок-шота.
Фото: fbu.ua.