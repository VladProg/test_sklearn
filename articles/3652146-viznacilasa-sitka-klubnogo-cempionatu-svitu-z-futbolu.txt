Відбулося жеребкування клубного чемпіонату світу з футболу, який відбудеться у Марокко 1-11 лютого.

Як повідомляє офіційний сайт Міжнародної федерації футболу (ФІФА), турнір стартує 1 лютого матчем «Аль-Ахлі» (Єгипет) - «Окленд Сіті» (Нова Зеландія), передає Укрінформ.
У чвертьфіналі зустрінуться переможець протистояння «Аль-Ахлі» - «Окленд Сіті» та клуб «Сіетл Саундерс» (США), а також «Відад» (Марокко) та «Аль-Хілаль» (Саудівська Аравія).
7 лютого бразильський «Фламенго» зійдеться з найсильнішим у парі «Відад» - «Аль-Хілаль». В іншому півфіналі 8 лютого іспанському «Реалу» протистоятиме найкраща команда серед «Аль-Ахлі», «Окленд Сіті» та «Сіетл Саундерс».
11 лютого пройдуть фінал та матч за третє місце.
Останнім тріумфатором клубного чемпіонату світу був англійський «Челсі». У фіналі турніру «Сині» обіграли бразильський «Палмейрас» (2:1).
Фото: fifa.com.