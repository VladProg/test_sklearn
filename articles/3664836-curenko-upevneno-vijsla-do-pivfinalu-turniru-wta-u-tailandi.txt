Українка Леся Цуренко виграла третій матч поспіль на турнірі Жіночої тенісної асоціації WTA Thailand Open у Хуахіні (Таїланд) із призовим фондом $259,3 тис.

У чвертьфіналі Леся (№136 WTA) завдала поразки посіяній під 6-м номером Татьяні Марії (63) з Німеччини - 6:1, 6:1, передає Укрінформ.
Суперниці провели на корті 1 годину 16 хвилин.
У півфіналі Цуренко може зустрітися з іншою українською тенісисткою - Мартою Костюк (60), яка проведе гру 1/4 фіналу проти Б'янки Андреєску (42) з Канади.
Турнір у Хуахіні триватиме до 5 лютого.
Фото: Thailand Open.