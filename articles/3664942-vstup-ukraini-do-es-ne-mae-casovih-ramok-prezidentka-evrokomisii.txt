Вступ України до Європейського Союзу не має часових рамок, однак є цілі, яких треба досягнути, перш ніж розпочинати переговори.

На цьому наголосила президентка Єврокомісії Урсула фон дер Ляєн на пресконференції за результатами Саміту Україна-ЄС, повідомляє кореспондент Укрінформу.
«Це має бути вигідно всім, тож немає чітких часових рамок, але є цілі, яких треба досягнути, перш ніж повністю прийняти цю ситуацію в країні-кандидаті, і після того розпочинаються перемовини щодо вступу і сам вступ», - сказала фон дер Ляєн.
Вона зауважила, що немає єдиного варіанту вступу: 21 країна, яка вступила в Євросоюз за всю його історію, мала різну історію перемовин і приєднання до Спільноти.

Відео: Офіс Президента
Водночас президентка ЄК відзначила чіткість, якість, а також швидкість, з якою Україна забезпечувала результати на цьому шляху. «Це просто феноменально. Ви зараз у стані війні, але... захищаючи свою країну від країни-агресора, вам вдається забезпечувати один результат за другим», - підкреслила вона.
Як повідомлялося, Президент Володимир Зеленський вважає, що цього року мають зникнути всі перепони для початку переговорів щодо повноправного членства України в ЄС.
Фото: ОП