Генеральний секретар федерації кіокушинкай росії загинув на війні проти України.

Про це повідомила tribuna.com з посиланням на федерацію кіокушинкай рф, передає Укрінформ.
Сергій Увицький воював проти України у добровольчому загоні РСБМ «Союз», у складі якого воюють російські спортсмени.
До формування вступили й інші російські представники кіокушинкай, зокрема Сергій Плеханов (дворазовий чемпіон Кубка Оями в Японії, чемпіон Японії К1), Віктор Горн (чемпіон Кубка світу, чемпіон Європи), Всеволод Мохірєв (тренер та керівник однієї з міських організацій кіокушинкай) та інші. Командиром загону став Раміль Габбасов (виконавчий директор РСБМ та директор федерації всестильового карате).
Увицький - срібний призер чемпіонату Європи 2010 року.
Як повідомляв Укрінформ, Міжнародний олімпійський комітет відкинув різку критику з боку України після того, як організація не виключила можливості надати росіянам право пройти кваліфікацію на Олімпійські ігри 2024 року.
Фото: Генштаб