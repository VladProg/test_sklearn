Міністр оборони України Олексій Резніков обговорив із президентом Парламентської асамблеї НАТО Жоель Гарріо-Майлям впровадження стандартів Альянсу.


Як передає Укрінформ, про це Міністерство оборони України повідомляє у Телеграмі.
“Резніков зустрівся у Києві із президентом Парламентської асамблеї НАТО Жоель Гарріо-Майлям та обговорив питання євроатлантичної інтеграції України та впровадження стандартів НАТО до сектору Сил безпеки та оборони України”, - ідеться в повідомленні.
За словами Резнікова, сторони обговорили також “очікування від саміту НАТО 2023 року”, запровадження STANAG (Standardization Agreement - стандарти НАТО) у українському секторі безпеки та оборони. “росія зазнає поразки, а військові злочинці будуть покарані, – додав міністр оборони України.

Як повідомляв Укрінформ, на початку лютого заступник керівника Офісу Президента Ігор Жовква обговорив із президентом Парламентської асамблеї НАТО Жоель Гарріо-Майлям питання євроатлантичної інтеграції України.
https://www.ukrinform.ua/rubric-polytics/3665275-v-op-obgovorili-z-prezidentom-parlamentskoi-asamblei-nato-evroatlanticnu-integraciu-ukraini.html