Українка зіграла шостий фінал на рівні WTA і вдруге залишилася без титулу.


Українська тенісистка Леся Цуренко (№136 WTA) не змогла стати чемпіонкою турніру WTA 250 у Хуахіні, передає Укрінформ.

У матчі за титул українка програла третій ракетці Китаю Чжу Лінь (№54 WTA) - 4:6, 4:6.
Це була друга зустріч тенісисток, рахунок зрівнявся.
Цуренко зіграла шостий фінал на рівні WTA і вдруге залишилася без титулу. Чжу Лінь уперше стала переможницею змагань такого рівня.
Як повідомляв Укрінформ, з понеділка Леся повернеться до першої сотні світового рейтингу.

Фото: Getty Image