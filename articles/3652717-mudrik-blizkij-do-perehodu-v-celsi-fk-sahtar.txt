Президент «гірників» веде перемовини зі співвласником «аристократів».

Півзахисник «Шахтаря» Михайло Мудрик близький до переходу в «Челсі», повідомили на офіційній сторінці клубу в Твіттері, передає Укрінформ.
«Президент ФК «Шахтар» Рінат Ахметов і співвласник ФК «Челсі» Бехдад Егбалі обговорили сьогодні перехід Михайла Мудрика до «Челсі». Сторони є дуже близькими до трансферу футболіста до ФК «Челсі», - говориться у повідомленні.
Як повідомлялося, 22-річний футболіст у поточному сезоні провів 18 матчів за «Шахтар», забив 10 голів і віддав 8 результативних передач.
Фото: shakhtar.com