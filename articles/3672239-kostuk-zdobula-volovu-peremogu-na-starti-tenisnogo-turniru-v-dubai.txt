Друга «ракетка» України Марта Костюк пробилася до другого кола престижного турніру Жіночої тенісної асоціації (WTA) - Dubai Duty Free Tennis Championships - у Дубаї (Об'єднані Арабські Емірати) із призовим фондом $2,789 млн.

На старті змагань Костюк здобула вольову перемогу над Іпек Оз із Туреччини - 4:6, 6:4, 6:2, передає Укрінформ.
Тенісистки провели на корті 2 години.
Путівку до 1/8 фіналу Костюк розіграє з посіяною під 8-м номером швейцаркою Беліндою Бенчич.
Турнір у Дубаї триватиме до 26 лютого.
Фото: btu.org.ua