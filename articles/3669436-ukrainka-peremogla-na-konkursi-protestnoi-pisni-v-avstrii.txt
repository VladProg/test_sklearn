Молода українська співачка Марина Мармазинська зі сценічним псевдонімом KüR посіла перше місце на конкурсі протестної пісні Protestsongcontest, який вже удвадцяте проходив у віденському театрі Рабенгоф.

Про це повідомляє Укрінформ з посиланням на APA.
“18-річна українська співачка Марина Мармазинська (KüR), яка народилася в Києві в 2004 році і втекла від війни до Австрії, перемогла на 20-му конкурсі протестної пісні у віденському Рабенгофі в неділю ввечері з піснею "Люди" (Menschen), виконаною двома мовами“, - йдеться у повідомленні.

При цьому українка перемогла з великим відривом дев’ятьох інших учасників фіналу та отримала найвищий бал від глядачів, а також від чотирьох із шести членів журі.

Як заявив організатор Protestsongcontest Джеральд Штокер, своєю піснею KüR "в автентичний спосіб показала усім нам, з яким болем вона сама і її співгромадяни борються з початку війни на її батьківщині". Пісня "Люди" розповідає про ще безтурботний час у Києві до повномасштабного вторгнення рф в Україну.
Як повідомлялося, Protestsongcontest є музичним конкурсом, який вперше відбувся 12 лютого 2004 року з нагоди 70-ї річниці зіткнень у віденському театрі Рабенгоф у Відні. На конкурсі оцінюються протестні пісні, що стосуються різних соціально-політичних питань.
Фото з сайту fm4.orf.at