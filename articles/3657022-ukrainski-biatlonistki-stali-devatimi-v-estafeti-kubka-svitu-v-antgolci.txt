В Антгольц-Антерсельві (Італія) відбувся передостанній старт шостого етапу Кубка світу з біатлону.

Жіноча збірна України у складі Анни Кривонос, Юлії Джими, Олени Білосюк та Анастасії Меркушиної увійшла у топ-10 в естафеті 4х6 км, передає Укрінформ.
Українки використали 6 додаткових патронів на восьми вогневих рубежах і у підсумку посіли 9-е місце.
Перемогли представниці Франції (0+2), які випередили біатлоністок Швеції (0+8) на 45,2 секунди, «бронза» дісталася збірній Німеччині (0+10), яка відстала на 1 хвилину 16,9 секунди.
Загалом в естафеті взяли участь 19 команд.
О 15.30 італійський етап Кубка світу завершить чоловіча естафетна гонка 4х7,5 км.
На фото: Юлія Джима (Getty Images/Global Images Ukraine).