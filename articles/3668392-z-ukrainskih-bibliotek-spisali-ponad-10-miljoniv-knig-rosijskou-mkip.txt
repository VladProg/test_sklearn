Понад 10 млн книг російською мовою списали з українських бібліотек.

Як передає Укрінформ, про це Міністерство культури та інформаційної політики України повідомляє у Телеграмі.
«З українських публічних бібліотек до листопада 2022 року списали близько 19 млн примірників книг. З них понад 10 млн російською мовою», - ідеться в повідомленні.
У МКІП зазначили, що наразі у публічних бібліотеках України близько 44% книг російською мовою, решта - українською мовою чи мовами країн ЄС.
Як повідомляв Укрінформ, в Україні запускають освітній проєкт «Плюсуй українську», спрямований на популяризацію мови і культури та викоренення російського контенту.