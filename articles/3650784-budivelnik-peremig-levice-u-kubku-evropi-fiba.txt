Перша перемога киян у групі J.

«Будівельник» виграв у словацького «Левіце» у третьому турі другого етапу Кубка Європи ФІБА - 76:77, передає Укрінформ.

Перша половина матчу завершилася з перевагою киян у чотири очки. Доля зустрічі вирішилася у заключних хвилинах, де «Левіце» навіть зумів повести у рахунку, проте пропустив вирішальну атаку.
Для столичного клубу ця перемога стала першою в квартеті J.
Раніше «Будівельник» поступився «Хапоелю» з Хайфи (71:81) та фінському «Карху» (65:72).
Наступний матч у єврокубку кияни проведуть 25 січня. Суперником «Будівельника» стане «Хапоель» з Хайфи.
Нагадаємо, що в наступний етап із групи J вийдуть дві найкращі команди.
Як повідомляв Укрінформ, «Прометей» обіграв литовський «Літкабеліс» в Єврокубку, це шоста перемога українського клубу у цьому турнірі.
Фото: facebook.com/BCBudivelnyk