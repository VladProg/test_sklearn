Голкіпер «Динамо» Георгій Бущан перенесе вимушене хірургічне втручання з видалення міжхребцевої грижі.

Про це повідомляє пресслужба киян, передає Укрінформ.
Прогнозований термін відновлення після такої операції - 4-6 тижнів.
28-річний українець пропустив перші товариські матчі київського клубу на зборах у Туреччині через запалення ахіллового сухожилля.
В сезоні 2022/23 воротар провів 13 матчів за киян, в яких пропустив 17 голів.
Як повідомлялося, «Динамо» посідає третю сходинку в УПЛ, маючи в активі 30 очок після 15 матчів.
Фото: fcdynamo.com