Космічну місію Національного управління з аеронавтики і дослідження космічного простору (NASA) Psyche (Психея) продовжили, тепер її планують запустити 10 жовтня 2023 року.

Про це повідомляє Укрінформ із посиланням на сайт NASA.
Запуск місії до однойменного астероїда "16 Психея", розташованого у головному поясі астероїдів між орбітами Марса та Юпітера, планувався на 2022 рік. Однак через проблеми з розробкою місії її запуск перенесли на наступний рік. Цьогорічну місію планували відправити ракетою Falcon Heavy компанії SpaceX.
Зазначається, що команда місії продовжує завершувати тестування польотного програмного забезпечення космічного корабля, готуючись до нової дати запуску.
Новий профіль польоту схожий на той, який спочатку був запланований на серпень 2022 року, з використанням гравітації Марса в 2026 році, щоб відправити космічний корабель на його шлях до астероїда "16 Психея".
Очікується, що з датою запуску в жовтні 2023 року космічний корабель Psyche прибуде до астероїда в серпні 2029 року.
Місія Psyche необхідна для дослідження походження планетарних ядер за допомогою вивчення металевого астероїда "16 Психея". Місія матиме змогу охарактеризувати геологію, форму і елементний склад, магнітне поле і розподіл маси "16 Психеї". Очікується, що місія покращить розуміння небулярної гіпотези і внутрішньої структури планетних систем.
Фото: NASA/JPL-Caltech/ASU