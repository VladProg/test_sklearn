Третина українців серед тих, хто мав роботу до війни, наразі не працюють.

Про це під час пресконференції заявив директор Соціологічної групи "Рейтинг" Олексій Антипович, передає Укрінформ.

«Третина українців серед тих, хто мав роботу до війни, наразі не працюють. Ця динаміка незмінна вже кілька місяців. 10% українців говорять про те, що втратили практично всі доходи. Про часткову втрату доходу повідомляє більшість українців», - сказав доповідач.

Крім того, за словами Антиповича, є певна частина громадян, яка раніше становила 2%, а тепер становить 6%, які говорять, що їхні доходи з війною збільшились.

Графіки презентації соціологічної групи "Рейтинг"
Директор Соціологічної групи "Рейтинг" повідомив, що загалом було опитано 2 000 респондентів, загальна похибка дослідження може становити 2,2%. Метод опитування – телефонні інтерв’ю.
Як повідомлялося, за прогнозами Національного банку, рівень безробіття в Україні у 2023 році становитиме 26%.