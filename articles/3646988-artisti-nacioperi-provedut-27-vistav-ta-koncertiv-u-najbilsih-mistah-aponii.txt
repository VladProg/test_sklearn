У межах турне Національної опери України, що триватиме до 17 січня, артисти запланували 27 вистав та концертів у найбільших містах Японії.

Про це повідомляє міністр культури та інформаційної політики Олександр Ткаченко у Телеграмі, передає Укрінформ.
"Турне триває з 13 грудня по 17 січня, артисти запланували 27 вистав та концертів у найбільших містах Японії", - написав він.

Водночас Ткаченко підкреслив, що виступ українських артистів під час фіналу Новорічного Гала в Tokyo International Forum Hall супроводжувався неабияким успіхом: духовний гімн України "Боже, Великий, Єдиний" - виконали на біс.
Як повідомляв Укрінформ, гастролі Національної опери України в Токіо (Японія) проходять із тріумфальним успіхом, кожен виступ супроводжують овації та українські прапори.