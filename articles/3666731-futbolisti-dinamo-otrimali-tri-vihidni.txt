Матчем із північномакедонською «Шкендією», який відбувся 6-го лютого, завершився перший етап зимового турецького збору для футболістів першої команди київського «Динамо».

Після цього гравці отримали три вихідні, передає Укрінформ.
У період з 20-го січня по 6 лютого динамівці провели шість контрольних поєдинків. Спочатку підопічні Мірчі Луческу поступилися віденському «Рапіду» (0:4) та словенському «Марибору» (0:2), потім зіграли унічию із австрійською «Аустрією» (Лустенау») - 2:2. Після цього комнада здобула три перемоги - над румунською «Унірею Деж» (5:1), данським «Вайле» (2:0) та «Шкендією» (1:0).
Після відпочинку своє наступне тренування динамівці проведуть 10 лютого, а вже 11-го лютого кияни зіграють черговий контрольний поєдинок. Їхнім суперником стане македонський «Сілекс». Матч розпочнеться о 16.00 за київським часом.
Фото: fcdynamo.com.