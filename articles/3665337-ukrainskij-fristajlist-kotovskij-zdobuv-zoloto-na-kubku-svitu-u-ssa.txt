У суботу у Дір-Веллі (Юта, США) український фристайліст Дмитро Котовський здобув першу у кар’єрі перемогу на Кубку світу з лижної акробатики.

Українець виконав у суперфіналі неймовірне потрійне сальто з п’ятьма гвинтами «фул-тріпл-фул-фул», яке у світі лижної акробатики називають «ураган», передає Укрінформ.
Таку назву стрибку дав перший і досі єдиний спортсмен, якому вдавалося приземлити цей стрибок на сніг - віцечемпіон Олімпіади-2010 американець Джерет Петерсон.
Котовський набрав 138,82 бала і завоював «золото».
Додамо, що Дмитро став четвертим в історії української чоловічої лижної акробатики атлетом, після Енвера Аблаєва - нині головного тренера команди, Станіслава Кравчука та нашого олімпійського чемпіона Олександра Абраменка, який виграв етап Кубка світу.
Фото: twitter.com/OlympicUA.