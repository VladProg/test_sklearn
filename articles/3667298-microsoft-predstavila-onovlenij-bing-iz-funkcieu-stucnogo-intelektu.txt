Американська компанія Microsoft представила оновлену пошукову систему Bing, додавши технологію на основі штучного інтелекту.

Як передає Укрінформ, про це повідомляє BBC.

«Ця технологія змінить практично кожну відому нам категорію програмного забезпечення», — сказав генеральний директор компанії Сатья Наделла.
Bing тепер відповідатиме на пошукові запити більш детально, а не лише посиланнями на інші вебсайти.
Користувачі також можуть спілкуватися в чаті з ботом, щоб краще адаптувати свої запити. Більше контекстних відповідей буде додано праворуч на сторінці пошуку.


Нова пошукова система Bing запрацює одразу з обмеженою кількістю пошуків для кожної людини.
Зазначається, що розроблена лабораторією досліджень OpenAI за підтримки Microsoft, технологія ChatGPT використовує методи глибокого навчання, щоб генерувати відповіді на пошукові запити, схожі на людину.
Корпорація Microsoft, один із перших спонсорів OpenAI із Сан-Франциско, інвестувала мільярди в штучний інтелект.
Минулого місяця компанія оголосила про розширення співпраці з OpenAI у рамках «багаторічної багатомільярдної інвестиції».
Як повідомляв Укрінформ, корпорація Google запускає новий сервіс штучного інтелекту (ШІ) – чат-бот Bard, який може стати конкурентом ChatGPT від Open AI.
Фото: Getty Images