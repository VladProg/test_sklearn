Актори Національного драматичного театру імені Лесі Українки покажуть у США виставу за поемою "На полі крові".

Про це повідомляє Міністерство культури та інформаційної політики у Телеграмі, передає Укрінформ.
"4 та 5 листопада 2022 року в Jersey City Theater Centerat (JCTC Studios) актори Національного академічного драматичного театру імені Лесі Українки зіграють виставу "На полі крові" за драматичною поемою Лесі Українки", - зазначається у повідомленні.
На сцені театру у Нью-Джерсі на глядачів очікує порушення актуальних філософських питань у воєнному контексті.
Як повідомлялося, оперу "Травіата" Джузеппе Верді в осучасненій постановці Анатолія Солов'яненка Національна опера покаже 29 та 30 жовтня.