На чемпіонаті світу з біатлону в Обергофі (Німечччина) у суботу, 18 лютого відбудуться класичні естафетні гонки.

У жіночій естафеті 4х6 км Україну представлятимуть Анастасія Меркушина, Юлія Джима, Любов Кип'яченкова та Олена Білосюк, які отримали 12-й стартовий номер, передає Укрінформ.
Гонка розпочнеться о 16.00 за участю 20 квартетів.
Як повідомлялося, передостанній змагальний день ЧС-2023 о 12.45 розпочне чоловіча естафетна гонка 4х7,5 км, в якій під 9-м стартовим номером серед 23-х команд виступатимуть українці Артем Прима, Дмитро Підручний, Богдан Цимбал та Антон Дудченко.
Чемпіонат світу з біатлону завершиться 19 лютого масстартами.
Фото: biathlon.com.ua.