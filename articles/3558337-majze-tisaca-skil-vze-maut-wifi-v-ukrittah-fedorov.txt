Заявки на підключення Wi-Fi в укриттях подали понад чотири тисячі шкіл, майже тисяча з них уже мають доступ до інтернету.

Як передає Укрінформ, про це віцепрем'єр - міністр цифрової трансформації Михайло Федоров повідомив у Телеграмі.
«4032 школи подали заявки на участь у програмі «Wi-Fi в укриттях». 962 заклади освіти вже мають інтернет в укриттях, інші - отримають його вже невдовзі», - зазначив урядовець.
Федоров нагадав: щоб отримати обладнання для Wi-Fi, представнику навчального закладу необхідно заповнити онлайн-форму. Власники телеком-бізнесу можуть оформити заявку, перейшовши за посиланням.
Відстежувати заявки та підключення можна на дашборді.
Як повідомляв Укрінформ, за даними міністра освіти і науки Сергія Шкарлета, в Україні до очного навчання готові близько 41% закладів освіти.