Баскетболісти київського «Будівельника» здобули другу перемогу на другому груповому етапі Кубка Європи ФІБА.

У четвертому турі розіграшу «Будівельник» на арені PalaCoccia Veroli у Веролі (Італія) завдав поразки ізраїльському клубу «Хапоель» з Хайфи - 81:79 (27:22, 29:19, 7:22, 18:16), передає Укрінформ.
Наступний поєдинок кияни проведуть 1 лютого у Фінляндії проти лідера квартету J «Карху Баскет», який сьогодні у Словаччині розгромив місцевий «Левіце» - 86:55 (15:13, 15:16, 32:8, 26:16).
Турнірне становище: «Карху Баскет» - 8 очок, «Хапоель» - 6, «Будівельник» - 6, «Левіце» - 4.
Фото: basket.com.ua.