Гандболісти запорізького «Мотора» зазнали п'ятої поразки у груповому турнірі Європейської ліги.

У сьомому турі розіграшу «Мотор» у Берліні поступився німецькому «Фюхсе» з рахунком 24:32 (10:18), передає Укрінформ.
Наступний матч український клуб проведе 14 лютого проти данського «Скандерборг Орхус», який переміг північномакедонський «Єврофарм Пелістер» - 24:22 (11:11).
В іншому поєдинку групи D португальский «Агуаш-Санташ» взяв гору над іспанською командою «Ірун» - 28:25 (14:14).
Турнірне становище: «Фюхсе» - 14 очок, «Скандерборг Орхус» - 10, «Ірун» - 7, «Єврофарм Пелістер» - 5, «Мотор» - 3, «Агуаш-Санташ» - 3.
За підсумками групового раунду до наступного етапу вийдуть 4 найкращі клуби.
Фото: ГК «Мотор».