У Національній філармонії України відбувся концерт, який складався з творів українських композиторів, створених під час війни - "Якщо завтра війна...".

Як передає Укрінформ, про це написав міністр культури та інформаційної політики Олександр Ткаченко в Телеграмі.
"У Національній філармонії завершився концерт, підготовлений Національним будинком музики з творів українських композиторів, створених під час війни – «ЯКЩО ЗАВТРА ВІЙНА…». Надзвичайно зворушливий концерт, яскраві виконавці і дуже тонка музика, яка відображає весь спектр почуттів та переживань під час війни", - йдеться у дописі.


На думку міністра, цей проєкт має хорошу та велику міжнародну перспективу.
Подивитися концерт можна за посиланням.

Як повідомляв Укрінформ, у Львівській національній опері відбувся концерт-реквієм «Памʼяті нескорених».
Фото: Tkachenko.UA