Зірка київського «Динамо» Віктор Циганков став гравцем «Жирони».

Півзахисник «Динамо» Олександр Караваєв розповів, чи готовий замінити Віктора Циганкова, який перейшов до «Жирони», повідомляє Коло Спорту, передає Укрінформ.
«Я починав грати, як правий півзахисник спочатку, потім так вийшло що треба було грати правого захисника, переломний момент був коли до збірної прийшов Андрій Миколаєвич, він бачив мене саме на цій позиції. Я знаю, що від мене потребує тренер і які ставить переді мною цілі. Я знаю, що я повинен грати в будь-який момент, на будь-якій позиції, на яку він мене випустить», - сказав Караваєв.
Півзахисник «Динамо» також поділився очікуваннями від першого тренувального збору команди в новому році.
«Перший тиждень завжди важкий, як би ти не готувався, не тренувався, після відпустки вони дуже важкі. І ще не одне тренування, і зранку, і ввечері по дві години – це дуже важко», додав Караваєв.
Як повідомляв Укрінформ, «Динамо» вже прибуло до Анталії (Туреччина), де проведе тренувальний збір, який триватиме понад місяць. Першим суперником киян у Туреччині стане австрійський «Рапід». Гра відбудеться 24 січня.
Фото: fcdynamo.com