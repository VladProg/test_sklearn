Шоста поразка української команди у турнірі.

Запорізький «Мотор» поступився данському «Скандерборгу» у виїзному матчі 8-го туру Європейської ліги, передає Укрінформ.

У першому таймі «Мотор» вів із перевагою у чотири м’ячі, але дозволив супернику відігратися. На перерву команди пішли за рахунку 15:15.
На початку другої половини зустрічі «Скандерборг» зробив ривок 5:0 і довів матч до перемоги – 33:30.
Це шосте поразка «Мотора» у Європейській лізі. Запорожці посідають п’яте місце у групі D, набравши три очки після восьми турів.

Як повідомляв Укрінформ, у наступному турі «Мотор» зіграє з іспанським «Іруном». Поєдинок відбудеться 21 лютого.
Фото: facebook.com/handball.club.motor