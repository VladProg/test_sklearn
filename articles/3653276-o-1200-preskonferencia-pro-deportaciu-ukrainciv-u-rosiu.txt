16 січня о 12.00 - пресконференція на тему: “Під знаком депортації: як росія краде дітей та незаконно переміщує громадян України”.

Організатори: Медіацентр Україна - Укрінформ.
Спікерки: Альона Луньова - директорка з адвокації Центру прав людини ZMINA; Катерина Рашевська - юристка Регіонального центру прав людини; Тетяна Катриченко - координаторка Медійної ініціативи за права людини; Аліна Павлюк - адвокатка й аналітикиня Української правової консультативної групи; Юлія Усенко - начальник Департаменту захисту інтересів дітей та протидії насильству Офісу Генерального прокурора.

Питання до обговорення:


Чому переміщення українців з зони бойових дій на територію рф насправді не евакуація, а депортація?


Що очікує тих, хто не пройшов "фільтрацію"?


Як росія викрадає дітей, позбавляє українського громадянства, віддає їх під “усиновлення”: чому це підпадає під визначення геноциду?


Чому насильно вивезені українці в деяких випадках не можуть повернутися назад чи виїхати у країни Європи?


Якими можуть бути дії міжнародних партнерів, щоб сприяти у захисті прав та поверненні депортованих осіб?


Коротко. Учасники заходу презентують аналітичний звіт «Депортація громадян України з території ведення активних бойових дій чи з тимчасово окупованої території України на територію Російської Федерації та Республіки Білорусь», який підготувала експертна група Коаліції «Україна. П’ята ранку».
Формат заходу – офлайн (Зала 1).
Дивіться на YouTube-каналі Укрінформу.