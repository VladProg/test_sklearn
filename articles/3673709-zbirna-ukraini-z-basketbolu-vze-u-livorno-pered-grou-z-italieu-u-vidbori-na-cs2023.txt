Чоловіча збірна України з баскетболу провела перше тренування в Ліворно, де вже завтра, 23 лютого, о 22.00 за київським часом зіграє проти збірної Італії у кваліфікаії чемпіонату світу-2023.

Як повідомляє пресслужба Федерації баскетболу України, у тренуванні взяли участь десять гравців, передає Укрінформ.
Не поїхав в Італію захисник Анатолій Шундель, а також форвард Володимир Конєв, який пропустить перший матч через високу температуру.
Тренування проходило на арені Palazzetto Amedeo Modigliani Forum, яка вміщує 8 тисяч глядачів і прийматиме матч Італія - Україна. У «синьо-жовтих» заплановано ще одне тренування, яке відбудеться в день гри.
В Україні матч проти Італії та наступну гру з Нідерландами, яка відбудеться 26 лютого, транслюватиме телеканал XSPORT.
Фото: fbu.ua.