Італійський автовиробник Lamborghini презентував новий новий спорткар класу «люкс» Lamborghini Huracan Sterrato.

Про це повідомляє CarBuzz, передає Укрінформ.
«Автомобілі Lamborghini завжди дарують емоції: Sterrato забезпечує новий рівень гострих відчуттів від водіння”, - заявив головний технічний директор компанії Рувен Мор.
В автомобілі встановлений 5,2-літровий двигун V10 потужністю 602 кінські сили та крутним моментом 417Нм.

Спорткар розганяється з нуля до 100 км/год за 3,4 секунди. Його максимальна швидкість сягає 261 км/год.

Зазначається, що клієнти зможуть обрати з 350 кольорів для автомобіля й 60 кольорів для салону.
Всього буде виготовлено 1499 люксових моделей.
Виробництво Lamborghini Huracan Sterrato розпочнеться у лютому наступного року.

За даними Car and Driver, в Європі один екземпляр коштуватиме близько 270 тисяч доларів.
Як повідомляв Укрінформ, чеська компанія Praga презентувала спортивний автомобіль Praga Bohema вартістю близько 1,3 млн доларів.
Фото: Lamborghini