20-річна рапіристка з Миколаєва Аліна Полозюк виграла бронзову медаль на Гран-прі Міжнародної федерації фехтування (FIE) у Турині (Італія).

Характерно, що ця «бронза» в особистій першості стала першою в історії України нагородою у жіночій рапірі на змаганнях такого рівня, передає Укрінформ.
На шляху до історичного досягнення підопічна Лариси Павленко та Маргарити Сопінської здолала чотирьох суперниць, зокрема в 1/16-й финалу багаторазову призерку Кубків, світу досвідчену німкеню Анну Зауер (15:8), в 1/8-й - віцечемпіонку світу в особистій першості-(2019 і срібну медалістку Олімпіади в команді-2020 француженку Полін Ранв’є (15:4).
Перемогою у чвертьфіналі над олімпійською чемпіонкою Токіо, першим номером світового рейтингу FIE американкою Лі Кіфер (15:11) Аліна гарантувала собі медаль.
Зупинити українську рапіристку вдалося лише у півфіналі. Це зробила француженка Ізаора Тібюс (15:6).
Фото: facebook.com/olympicua.