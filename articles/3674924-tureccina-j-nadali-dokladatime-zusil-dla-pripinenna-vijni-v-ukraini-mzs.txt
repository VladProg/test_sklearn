Туреччина наголошує на необхідності якнайшвидшого припинення війни, розв'язаної росією війни проти України, і докладатиме зусиль для цього.

Про це йдеться в заяві МЗС Туреччини, передає Укрінформ.
«Незважаючи на всі наші зусилля, війна, яка розпочалася в Україні рік тому, все ще триває. На жаль, висока ціна цієї війни відчувається не лише у двох країнах, а й у всьому світі. На всіх міжнародних платформах ми наголошуємо на необхідності якнайшвидшого справедливого та тривалого припинення цієї війни шляхом переговорів», - зазначається в документі.
У зовнішньополітичному відомстві наголосили, що Туреччина підтримує зусилля для пошуку рішення за допомогою таких ініціатив, як Стамбульська зернова угода.
«Ми продовжуватимемо надавати всіляку підтримку та докладатимемо всіх зусиль для припинення цієї війни, яку ми засуджували від самого початку, щоб відновити територіальну цілісність і суверенітет України», - вказують в МЗС Туреччини.
Як повідомляв Укрінформ, в Анкарі у роковини початку широкомасштабного вторгнення росії відбулася спільна молитва християн та мусульман за загиблими захисниками України та жертвами землетрусів на південному сході Туреччини.
Фото: АА