Чотири «золота», два «срібла», дві «бронзи» і третє місце у загальнокомандному заліку - такий підсумок виступу збірної України з карате на чемпіонаті Європи серед кадетів, юніорів та молоді U21.

Змагання проходили у місті Ларнака (Кіпр). В них взяли участь понад 1100 спортсменів із 48-ми країн, передає Укрінформ.
Чемпіонами у складі збірної України стали:
кадети - Дарія Булай (понад 61 кг), Гела Кірія (до 70 кг), у категорії U21 - Еліна Селеменєва (до 68 кг), Максим Бугайов ( до 84 кг).
«Срібло» здобули юніорка Юлія Крот (понад 66 кг), Наталія Осадчук (U21, до 55 кг). «Бронзу» має юніорка Поліна Марченко (до 48 кг), Олег Пащенко (U21, до 75 кг).
Фото: facebook.com/olympicua.