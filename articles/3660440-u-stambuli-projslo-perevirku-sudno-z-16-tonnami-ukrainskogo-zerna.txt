Спільний координаційний центр у Стамбулі продовжує роботу в рамках Чорноморської зернової ініціативи, сьогодні пройшло перевірку судно з 16 тисячами тонн пшениці, яке прямує до Афганістану.

Про це міноборони Туреччини повідомило у Твіттері.
“Спільний координаційний центр продовжує планові та безпечні відвантаження українського зерна. Огляд судна M/V ANHTEIA під прапором Мальти, яке перевозить 16 тисяч тонн пшениці для Афганістану, було проведено біля Стамбула, в районі Зейтінбурну”, - йдеться у дописі.


Müşterek Koordinasyon Merkezi, Ukrayna tahılının planlı ve emniyetli şekilde sevkiyatını sürdürüyor. Afganistan için 16 bin ton buğday taşıyan M/V ANHTEIA isimli Malta bandıralı geminin İstanbul Zeytinburnu açıklarında denetimi gerçekleştirildi.https://t.co/ratTDECYT0#MSB pic.twitter.com/LF14qzKWIO
— T.C. Millî Savunma Bakanlığı (@tcsavunma) January 27, 2023

Як повідомляв Укрінформ, за даними Міністерства аграрної політики та продовольства України, упродовж січня кількість виходів суден із українських портів трималася на рівні 2,7, тобто в середньому це було по 2–3 кораблі за день. Це один із найнижчих показників за всі місяці існування «зернової ініціативи», що зумовлено штучним блокуванням роботи зернового коридору з боку російських інспекторів.