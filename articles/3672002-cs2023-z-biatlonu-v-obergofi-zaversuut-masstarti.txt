56-й чемпіонат світу з біатлону в Обергофі (Німеччина) у неділю, 19 лютого, завершиться гонками з масовим стартом.

Чоловіче протистояння на 15 км о 13.30 відбудеться за участю українців Дмитра Підручного (17-й стартовий номер) та Антона Дудченка (25), передає Укрінформ.
У жіночу гонку на 12,5 км із чотирма вогневими рубежами потрапила українка Юлія Джима, яка отримала 29-й стартовий номер.
Загалом у жіночому масстарті, який розпочнеться о 16.15, візьмуть участь 30 спортсменок.
Біатлонний сезон-2022/23 продовжить 7-й етап Кубка світу, що пройде 2-5 березня у Нове-Место (Чехія).
Фото: biathlonworld.com.