Капсула з трьома членами китайської космічної місії Shenzhou-14 повернулася на Землю.

Про це повідомило в неділю інформагентство Сіньхуа, передає Укрінформ.
"Поворотна капсула пілотованого космічного корабля Shenzhou-14 з астронавтами Чень Дуном, Лю Ян та Цай Сючже на борту сьогодні благополучно приземлилася на посадковий майданчик "Дунфен" в автономному районі Внутрішня Монголія на півночі Китаю", - йдеться у повідомленні.

Місія Shenzhou-14, що в перекладі означає «Божественний човен», була запущена 5 червня 2022 року. Цей політ став дев'ятим пілотованим запуском, а також 14-им загальним стартом у межах китайської програми Shenzhou.

Як повідомляв Укрінформ, у вівторок був успішно запущений корабель Shenzhou-15 із трьома тайконавтами, який у середу зістикувався з китайською орбітальною станцією.