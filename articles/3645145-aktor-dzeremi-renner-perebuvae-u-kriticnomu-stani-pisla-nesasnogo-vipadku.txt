Популярний американський актор Джеремі Реннер зазнав тяжких травм унаслідок нещасного випадку, пов'язаного зі складними погодними умовами, його стан лікарі оцінюють як критичний.

Про це повідомляє Укрінформ із посиланням на Deadline.
«Джеремі Реннер перебуває у критичному, але стабільному стані унаслідок травм, яких зазнав через аварію, пов’язану з погодними умовами, під час прибирання снігу», – повідомив речник зірки фільмів Marvel у неділю.
Інших деталей інциденту не наводиться.
Місце, де травмувався актор, не уточнюється, однак відомо, що він уже кілька років володіє будинком в Ушо, штат Невада. За даними місцевих ЗМІ, напередодні Нового року у цьому районі був сильний снігопад.
Реннер є дворазовим номінантом на премію «Оскар». Він зіграв у кількох фільмах Marvel Клінта Бартона (Соколине Око), зокрема у фільмах "Тор" і "Месники". Актор знявся в багатьох блокбастерах, у тому числі у фільмах "Прибуття", "Афера по-американськи", "28 тижнів потому", двох стрічках із серії "Місія нездійсненна".
Джеремі Реннер виконує головну роль у серіалі "Мер Кінгстауна", другий сезон якого виходить у січні.