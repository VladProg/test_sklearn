Китай 20 серпня запустив нову групу супутників дистанційного зондування Землі за допомогою ракети-носія "Чанчжен-2D" (Long March-2D).

Про це повідомляє Xinhua, передає Укрінформ.

Запуск четвертої групи супутників сімейства "Яогань-35" відбувся з космодрому Січан у провінції Сичуань на південному заході Китаю. Супутники успішно виведені задану орбіту.


Зазначається, що основне призначення супутників - проведення наукових експериментів, обстеження земельних ресурсів, оцінки врожайності сільськогосподарських культур. Також їх використовуватимуть для запобігання стихійним лихам та пом'якшенню їх наслідків.

Як уточнює китайське агентство, цей запуск ознаменував 433-тю місію для ракет-носіїв серії "Чанчжен".
Фото: Xinhua