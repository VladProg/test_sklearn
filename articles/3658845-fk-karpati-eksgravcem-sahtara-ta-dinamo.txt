Львівський футбольний клуб «Карпати» оголосив про трансфер лівого захисника «Інгульця» Тараса Саківа.

Контракт із 25-річним гравцем розрахований на 1.5 роки, передає Укрінформ.
Футболіст перейшов до нового для себе клубу на правах вільного агента. Саків виступатиме у «Карпатах» під 24-м номером.
Нинішнього сезону УПЛ Тарас провів 12 матчів за «Інгулець», у яких відзначився одним асистом.
Саків у юнацькому віці грав за донецький «Шахтар» та київське «Динамо». У 19 років дебютував в УПЛ у складі полтавської «Ворскли», за яку виступав на груповому турнірі Ліги Європи проти лондонського «Арсенала» та лісабонського «Спортинга».
Після «Ворскли» Тарас грав за львівський «Рух», закарпатський «Минай», та ковалівський «Колос».
Фото: fckarpaty.org.ua.