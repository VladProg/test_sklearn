Львівська національна галерея мистецтв визнана найкращою інституцією Центральної Європи у сфері реставрації історичних пам’яток та збереження мистецьких творів, що відзначать премією Гейштора.

Про це повідомляє міністр культури та інформаційної політики Олександр Ткаченко в Телеграмі, передає Укрінформ.
"Установа отримає премію імені професора Гейштора - одного з головних відновлювачів Королівського палацу у Варшаві після того, як його зруйнували нацисти", - зазначив він.
Водночас Ткаченко поінформував, що премію вручатимуть у Варшаві 29 березня 2023 році. Він підкреслив, що останню премію отримав Палац великих литовських князів у Вільнюсі.