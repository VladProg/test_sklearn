Спільна музична робота артистів Саші Чемерова, Наталії Максименко та ансамблю «Сіверські клейноди» є ще одним автентичним та новим баченням легендарного «Щедрика».

Про це написав міністр культури та інформаційної політики Олександр Ткаченко в Телеграмі, оприлюднивши відеороботу “Щедрий Че”, передає Укрінформ.
"Культура та війна стоять пліч-о-пліч. «Щедрик» став символом і Різдвяного дива, і війни ще 100 років тому. Так само і сьогодні він є інструментом культурної дипломатії та боротьби українського народу за свою незалежність і самобутність. Ще одне автентичне та нове бачення легендарного «Щедрика» - чудова спільна робота артистів Саші Чемерова, Наталії Максименко, ансамблю «Сіверські клейноди» з Чернігівською ОВА, головою В’ячеславом Чаусом та Оксаною Тунік-Фриз", - зазначив міністр.

Ткаченко наголосив, що “культура є нашою душею, зброєю та сенсом, тож перемога за нами”.
Як повідомлялося, у Голині Калуського району, що на Івано-Франківщині, зіграли "Щедрик" на карильйоні з гільз у супроводі дитячого хору.