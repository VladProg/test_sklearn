Українка Анастасія Соболєва стала переможницею турніру Міжнародної федерації тенісу (ITF) в Анталії (Туреччина) із призовим фондом $15 тис.

Як повідомляє BTU, у вирішальному матчі посіяна під 6-м номером Соболєва упевнено перемогла росіянку Олександру Шубладзе - 6:2, 6:1, передає Укрінформ.
18-річна українка вшосте зіграла у фіналі змагань ITF і виграла четвертий одиночний титул. Нинішнього сезону Соболєва виграла сім із восьми зіграних матчів.
Фото: ФТУ.