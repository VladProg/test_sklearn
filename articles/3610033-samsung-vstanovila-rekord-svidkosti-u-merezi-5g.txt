Південнокорейська компанія Samsung заявила про встановлення рекорду швидкості у мережі 5G mmWave.

Про це повідомляє GSM Arena, передає Укрінформ.
Зазначається, що випробування проводилися в партнерстві з компанією NBN Co. Під час польового тесту було досягнуто середньої швидкості скачування 1,75 Гбіт/с і середньої швидкості завантаження 61,5 Мбіт/с.
Пікова швидкість скачування становила 2,7 Гбіт/с на відстані 10 км від джерела.
Samsung і NBN заявили, що новий рекорд є важливим кроком у розвитку мереж 5G не лише в густонаселених міських районах, а й у сільській місцевості.
Як повідомляв Укрінформ, виробник телекомунікаційного обладнання Ericsson, аерокосмічна компанія Thales та новатор бездротових технологій Qualcomm Technologies планують впровадити 5G в мережу супутників, що обертаються навколо Землі.