У межах підготовки до основного раунду відбору Євро-2023 (U19) юнацька збірна України з футзалу зіграє з однолітками з Угорщини.

Головний тренер «синьо-жовтих» Ігор Москвичов викликав на збір 15-х виконавців, передає Укрінформ.
Склад юнацької збірної України з футзалу:
воротарі - Іван Белімов («Чорне море»), Дмитро Дяченко, Костянтин Рафальський (обидва - «Кардинал-Рівнестандарт»);
польові гравці - Вадим Тютюрай, Максим Малиновський, Дмитро Скибчик (усі - «Кардинал-Рівнестандарт»), Даміан Запорожан («Ураган»), Денис Сніцаренко (SkyUp Futsal), Роман Татумірак («Юнайтед Помеція», Італія), Дмитро Рибіцький («Футзал Щецин», Польща), Андрій Єлішев, Владислав Ткаченко (обидва - «Тім Лемборк», Польща), Дмитро Федик («Левіце», Словаччина), Назарій Круковський («Бурінхоса», Португалія), Ігор Пелецький («Вікінгай», Литва).
Два товариські матчі відбудуться 15-16 лютого в Дебрецені на «Фенікс-Арені». Саме тут у березні проходитимуть поєдинки фінального турніру чемпіонату Європи з футзалу серед жінок.
Фото: facebook.com/UKRAINEFUTSAL.