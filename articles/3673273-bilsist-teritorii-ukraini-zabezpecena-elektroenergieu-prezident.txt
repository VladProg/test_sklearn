Україна має хороші результати у забезпечення роботи енергетичної системи, на більшості території забезпечуються енергетичні потреби людей і підприємств.

Про це зазначив Президент Володимир Зеленський у вечірньому відеозверненні за підсумками доповіді глави уряду, передає Укрінформ.

Відео: ОП
"Була й доповідь Прем’єр-міністра України Дениса Шмигаля щодо ситуації в енергетиці та процесу відновлення нашої енергосистеми після російських ударів. Хочу відзначити: маємо хороші новини, хороші результати, і це – здобуток усіх наших енергетиків, ремонтників, представників центральної та місцевої влади, які виконували відповідні завдання. На більшості території України забезпечуємо енергетичні потреби людей і підприємств", - проінформував глава держави.
Як повідомлялося, раніше Прем'єр-міністр Денис Шмигаль заявив, що українська енергосистема уже 10 днів працює без дефіциту потужності, якщо не буде нових атак, дефіцит не прогнозується.
Фото: ОП