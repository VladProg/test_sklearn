У Лізі чемпіонів УЄФА у середу, 22 лютого, відбудуться чергові поєдинки 1/8 фіналу.

Футболісти італійського «Інтера» на «Стадіо Джузеппе Меацца» («Сан-Сіро») у Мілані зустрінуться з португальським «Порту», а німецький РБ «Лейпциг» на «Ред Булл Арені» у Лейпцигу прийматиме англійський «Манчестер Сіті», передає Укрінформ.
Напередодні англійський «Ліверпуль» програв чинному володарю титулу іспанському «Реалу» (2:5), а футболісти німецького «Айнтрахта» поступилися у Франкфурті італійському «Наполі» (0:2).
Як повідомлялося, минулого тижня італійський «Мілан» взяв гору над англійським «Тоттенгемом» (1:0), французький «Парі Сен-Жермен» поступився німецькій «Баварії» (0:1), бельгійський «Брюгге» зазнав поразки від португальської «Бенфіки» (0:2), а німецька «Боруссія» у Дортмунді обіграла англійський «Челсі» (1:0).
Поєдинки у відповідь 1/8 фіналу Ліги чемпіонів УЄФА відбудуться 7/8 та 14/15 березня.
Фото: Getty Images/Global Images Ukraine.