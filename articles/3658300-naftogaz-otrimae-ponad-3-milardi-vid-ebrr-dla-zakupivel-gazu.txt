НАК «Нафтогаз України» отримає грант на понад 3 млрд гривень від Європейського банку реконструкції та розвитку (ЄБРР) для екстрених закупівель газу.

Як повідомляє Укрінформ, про це йдеться у розпорядженні уряду.
Зазначається, що уряд ухвалив рішення надати згоду на вчинення НАК “Нафтогаз України” правочину на суму, що перевищує 3 млрд грн, зокрема, укладення з Європейським банком реконструкції та розвитку грантової угоди (Фінансування екстрених закупівель газу Нафтогазом).
Як повідомлялося, у листопаді Кабмін передав понад 12 млрд грн Нафтогазу для закупівлі «блакитного палива» у газосховища.