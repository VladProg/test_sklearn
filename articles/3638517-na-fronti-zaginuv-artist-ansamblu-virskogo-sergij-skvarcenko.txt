Потрапивши під мінометний обстріл, 19 грудня загинув Заслужений артист ансамблю ім. П. Вірського Сергій Шкварченко.

Про це повідомляє пресслужба Міністерства культури та інформаційної політики в Телеграмі, передає Укрінформ.
"19 грудня, потрапивши під мінометний обстріл, загинув Заслужений артист України Сергій Шкварченко", - йдеться в повідомленні.

МКІП повідомляє, що Шкварченко був артистом ансамблю ім. П. Вірського та захищав Україну у складі Збройних сил України.
"Висловлюємо співчуття близьким та колегам Сергія. Вічна пам’ять!", - пишуть у відомстві.
Як повідомляв Укрінформ у листопаді у боях під Бахмутом загинув 26-річний Вадим Хлуп'янець – артист балету Київського театру оперети.