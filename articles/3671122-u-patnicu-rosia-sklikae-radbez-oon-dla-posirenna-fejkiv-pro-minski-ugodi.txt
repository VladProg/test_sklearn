У п‘ятницю, 17 лютого, Рада Безпеки ООН збереться на запит росії для обговорення річниці Мінських угод, відомих як «Мінськ-2».

Як передає власний кореспондент Укрінформу у Нью-Йорку, у секретаріаті Радбезу повідомили, що від ООН на засіданні доповідатиме заступниця Генерального секретаря ООН з політичних питань Розмарі Дікарло.
Як зазначають у дипломатичних колах, росія має намір скористатися трибуною РБ ООН для озвучення брехливих наративів про нібито недотримання Україною мінських угод, намагаючись таким чином виправдати свою агресію проти нашої країни.
Засідання розпочнеться о 10:00 (17:00 за київським часом).
Як повідомлялося, наступного тижня в ООН відбудеться низка заходів різного рівня, приурочених до річниці російської війни проти України.
«Друга Мінська угода» була укладена в Мінську 12 лютого 2015 року, жоден пункт якої не був виконаний російською стороною.