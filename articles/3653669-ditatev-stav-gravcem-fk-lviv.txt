Попереднім клубом 34-річного українця був «Аксу» із Казахстану

Захисник Олексій Дитятьєв перейшов в ФК «Львів» як вільний агент, повідомляє прес служба клубу, передає Укрінформ.

Тривалість контракту не повідомляється. Олексій виступатиме у «Львові» під 54-м номером.
34-річний Дитятьєв виступав в Україні за «Ворсклу», «Карпати», «Олімпік». Пізніше захисник вирушив до Польщі, де виступав за «Краковію».
Останнім клубом гравця був «Аксу». Українець провів за клуб із Казахстану чотири поєдинки у всіх турнірах.
Раніше «Львів» підписав голкіпера Олександра Рибку.

Як повідомляв Укрінформ, після першого кола «Львів» посідає у турнірній таблиці УПЛ останнє 16-те місце. Друге коло львів’яни розпочнуть матчем проти «Миная». Базова дата туру – 4 березня.
Фото: lvivfc.com