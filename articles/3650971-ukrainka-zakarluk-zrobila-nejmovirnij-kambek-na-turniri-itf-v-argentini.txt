Українська тенісистка Маріанна Закарлюк вийшла до третього кола турніру ITF W25 у Буенос-Айресі (Аргентина).

У другому раунді киянка (№968 WTA ) завдала поразки п'ятій сіяній німецькій тенісистці Луїзі Маєр-ауф-дер-Гайде (№380) - 6:3, 5:7, 7:6 (7:5), передає Укрінформ.
У вирішальному сеті українка поступалася 1:5, але зуміла виграти п'ять геймів поспіль, не дозволивши суперниці дістатися матчболів. На тай-брейку Закарлюк знову довелося відіграватися з важкого рахунку - віддавши перші п'ять розіграшів, вона виграла сім очок поспіль.
Зустріч тривала майже чотири години.
За вихід до чвертьфіналу Закарлюк зіграє проти 11-ї сіяної Мартіни Капурро Таборди (431) з Аргентини.
Фото: ftu.org.ua.