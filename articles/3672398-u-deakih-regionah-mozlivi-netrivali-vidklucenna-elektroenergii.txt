У деяких українських регіонах 20 лютого 2023 року можливі нетривалі відключення електроенергії, які пов‘язані із ремонтами електромереж.

Про це повідомив міністр енергетики Герман Галущенко, передає Укрінформ із посиланням на пресслужбу міністерства.
«20 лютого, у перший робочий день тижня, попри збільшення обсягів споживання, генерація продовжує стабільно виробляти електроенергію, із резервом забезпечуючи потреби споживачів», - зазначив очільник Міненерго.
Водночас Галущенко уточнив, що у деяких регіонах можливі нетривалі відключення електроенергії, які пов‘язані із ремонтами електромереж, що пошкоджені внаслідок атак рф.
Як повідомлялося, НЕК "Укренерго" не встановила лімітів споживання електроенергії на понеділок, 20 лютого, що дозволяє не відключати світло у Києві, Київській та Дніпропетровській областях.