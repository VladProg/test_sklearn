Станом на 12 лютого 191 компанія повністю вийшла з росії, що становить 6,2% іноземного бізнесу.

Як передає Укрінформ, про це йдеться у щотижневому дайджесті Київської школи економіки.
"Кількість компаній, які завершили вихід з рф – 191 (+8 за тиждень)", - йдеться в повідомленні.
Ще 496 іноземних компаній скоротили поточні операції або призупинили нові інвестиції до росії. Водночас 1 223 компанії продовжують працювати на ринку агресора.
За даними Київської школи економіки, станом на 12 лютого 191 компанії, які вже повністю вийшли з рф, мали щонайменше 326,6 тис. чол. персоналу, $45,2 млрд річного доходу, $35,2 млрд капіталу та $41,2 млрд активів.

Компанії, які призупинили свою діяльність на російському ринку, мали 239,0 тис. чол. персоналу, річний дохід у розмірі $32,0 млрд, $13,6 млрд капіталу і $28,6 млрд активів.





У Київській школі економіці зазначають, що якщо з початку російського вторгнення в Україну відсоток компаній, які згортають операції в росії, різко зростав до середини березня, то протягом останніх 5 місяців співвідношення тих, хто йде чи залишається, практично не змінюється, хоча ми все ще спостерігається періодичне зростання частки тих компаній, які залишаються на ринку рф (за рахунок додавання нових компаній в базу). Тим не менше, якщо оперувати загальними цифрами в базі даних KSE, близько 38,0% компаній вже заявили про вихід з ринку рф або призупинили свою діяльність, але 39,7% все ще залишаються присутніми в країні, 16,1% вичікують і лише 6,2% здійснили повний вихід.
Як повідомляв Укрінформ, через повномасштабне вторгнення росії прямих збитків зазнали щонайменше 109 великих та середніх підприємств України різних форм власності; загальна сума збитків оцінюється в 13 млрд доларів.