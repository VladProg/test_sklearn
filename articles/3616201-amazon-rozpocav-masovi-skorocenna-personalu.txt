Американська компанія Amazon розпочала процес масового скорочення співробітників.

Як повідомляє кореспондент Укрінформу, про це TechCrunch заявила речниця Amazon Келлі Нантель.

“У рамках нашого щорічного процесу операційного перегляду, ми завжди придивляємося до кожного нашого напряму і що слід змінити. На цьому тлі, зважаючи на чинне макроекономічне середовище (а також кілька років швидкого розширення штату), деякі команди адаптуються, що іноді значить відсутність потреби у певних ролях”, - сказала Нантель.

Офіційної інформації щодо кількості звільнених співробітників поки немає, але за даними ЗМІ йдеться приблизно про 10 тис. осіб. Переважно скорочення торкнуться департаментів роздрібної торгівлі, кадрів та пристроїв, який займається розробкою таких девайсів, як розумна колонка Еко.

Раніше було оголошено про масові скорочення в інших технологічних гігантах, зокрема у Microsoft, Meta, Twitter, Salesforce.