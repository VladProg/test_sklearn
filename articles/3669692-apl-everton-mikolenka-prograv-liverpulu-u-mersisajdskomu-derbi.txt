У матчі 23-го туру Англійської прем'єр-ліги (АПЛ) футболісти «Евертона» на виїзді поступилися землякам із «Ліверпуля».

Зустріч пройшла на стадіоні «Енфілд» і завершилася на користь господарів - 2:0, передає Укрінформ.
До перерви рахунок відкрив Мохамед Салах, якому на 36-й хвилині асистував Дарвін Нуньєс. На початку другого тайму перевагу «Ліверпуля» подвоїв Коді Гакпо (49).
Українець Віталій Миколенко вийшов у стартовому складі «Евертона» і провів на полі увесь поєдинок.
«Ліверпуль» набрав 32 очки і піднявся на 9-те місце турнірної таблиці АПЛ. «Евертон» (18 очок) залишився у «зоні вильоту» - 18-е місце.
Попереду із 51-м очком лондонський «Арсенал» українця Олександра Зінченка. Далі йдуть «Манчестер Сіті» (48) та «Манчестер Юнайтед» (46).
Фото: AFP.