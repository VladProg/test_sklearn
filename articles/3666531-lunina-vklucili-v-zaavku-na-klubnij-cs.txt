Основний голкіпер мадридців Куртуа залишився поза заявкою через травму.

«Реал» представив склад команди, яка відправилася на клубний ЧС у Марокко, повідомляє пресслужба команди в Твіттері, передає Укрінформ.
Тібо Куртуа, Карім Бензема, Едер Мілітао, Лукас Васкес, Ферлан Менді та Еден Азар - поза заявкою команди. У складі є український воротар Андрій Лунін, який вже грав замість Куртуа проти «Мальорки» (0:1) в Ла Лізі.
Воротарі: Лунін, Луїс Лопес, Каньїсарес.
Захисники: Карвахаль, Алаба, Вальєхо, Начо, Одріосола, Рюдігер, Марвел.
Півзахисники: Кроос, Модрич, Камавінга, Вальверде, Чуамені, Себальйос, Маріо Мартін, Аррібас.
Нападники: Асенсіо, Вінісіус, Родріго, Маріано.
Як повідомлялося, «Реал» 8 лютого зіграє у півфіналі ЧС проти «Аль-Ахлі». Була інформація, що Куртуа може повернутись до фіналу клубного ЧС, який відбудеться 11 лютого.
Фото: Getty Images