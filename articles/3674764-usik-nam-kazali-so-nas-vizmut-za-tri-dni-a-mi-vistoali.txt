Чемпіон WBA, WBO, IBA та IBF у надважкій вазі Олександр Усик (19-0, 13 КО) поділився думками про річницю повномасштабної війни в Україні.

Боксер розповів про це на своїй сторінці в Інстаграмі, передає Укрінформ.
«Нам казали, що нас візьмуть за три дні, що ми не будемо існувати. Усе це просто слова. Ми вистояли, ми продовжуємо стояти. І ми обов’язково переможемо. Народе України, слава Богу за все. Та слава Україні. Ви сила, ви міць, ви непереможні», - сказав Усик.
Він також подякував усім, хто став на захист України.
«Господь казав: «Той, кого ви образили, буде плакати, і просити мене про допомогу. І я допоможу. То бійтеся сліз того, кого ви образили». Народе України, хочу звернутись саме до тебе. Я хочу подякувати всім тим, хто став на захист держави – від маленького до великого. Хлопцям, дівчатам – всім. ЗСУ та всім силовим структурам, які стали на захист нашої держави», - додав боксер.
Як повідомлялося, бій за звання абсолютного чемпіона світу у суперважкій вазі між Олександром Усиком і Тайсоном Ф'юрі ймовірно відбудеться весною 2023-го року.
Фото: news.sky.com