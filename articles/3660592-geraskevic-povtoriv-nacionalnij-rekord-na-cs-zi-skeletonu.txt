Українець показав 13-й результат.

Український скелетоніст Владислав Гераскевич виступив на чемпіонаті світу, який відбувся у швейцарському Санкт-Мориці, передає Укрінформ.

Перемогу здобув Метт Вестон з Великої Британії, його час 4.28,71 хв, «срібло» - в італійця Амедео Баньїса (1,79), «бронза» - у Юнга Сингі (Республіка Корея) - 2,46.

Гераскевич показав 13-й результат (4.33,84).

У перший день за підсумками двох заїздів Гераскевич став 14-м.

Під час другого змагального дня Владислав теж показав у третьому проїзді 14-й результат. Це дало йому змогу вийти до топ-20 спортсменів, які змогли виконати ще одну спробу.

У четвертому проїзді Гераскевич покращив свій результат та став 13-м.

Це повторення національного рекорду України.

Як повідомляв Укрінформ, Гераскевич посів десяте місце на чемпіонаті Європи, який пройшов у німецькому Альтенберзі.
Фото: Getty Image