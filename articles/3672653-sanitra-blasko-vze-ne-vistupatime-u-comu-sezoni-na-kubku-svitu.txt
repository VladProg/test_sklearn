27-річна біатлоністка достроково завершила сезон.

Старший тренер збірної України з біатлону Юрай Санітра заявив, що Дар'я Блашко достроково завершила сезон, повідомляє Суспільне спорт, передає Укрінформ.
«Я думаю, що після класичної естафети видно, що зі здоров’ям її не все так, як було це потрібно. Пауза, яку вона мала, дуже вплинула на її спортивну форму. Тому вчора ми мали довгу розмову на цю тему. Можу сказати, що за розмовами з тренерами приймемо рішення, що вона не буде вже виступати цього сезону на Кубках світу. Їй потрібно почати по-іншому тренуватися, так щоб вона підняла свої функціональні параметри, бо з цим станом вона вже не може готуватися до якихось стартів у цьому сезоні», - сказав Санітра.

Як повідомляв Укрінформ, на чемпіонаті світу Блашко взяла участь лише в одній особистій гонці: у спринті фінішувала на 84-му місці та показала найгірший результат ходом на дистанції.
Фото: Getty Image