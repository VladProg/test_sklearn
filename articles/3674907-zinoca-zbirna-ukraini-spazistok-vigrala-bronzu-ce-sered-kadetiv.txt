У поєдинку за бронзу українки перемогли Францію.

Українська збірна з фехтування здобула четверту нагороду чемпіонату Європи серед кадетів, який завершився у Таллінні, Естонія, повідомляє прес служба федерації фехтування України, передає Укрінформ.

Українські шпажистки Емілі Конрад, Анна Максименко, Поліна Спиридонова та Устіна Огон стали бронзовими призерками у командній шпазі.

Вони почали з перемоги над Естонією в 1/8 фіналу, потім здолали ізраїльтянок, але у півфіналі програли Польщі. У поєдинку за бронзу перемогли Францію - 40:39.


Як повідомляв Укрінформ, Емілі Конрад стала чемпіонкою Європи, а Ганна Максименко та Андрій Черкашин взяли по бронзі.

Фото: facebook.com/fencing.ukraine