УАФ оголосила про припинення співпраці з Петраковим.

Колишній захисник збірної України Артем Федецький відреагував на чутки щодо можливого призначення Сергія Реброва головним тренером національної команди, повідомляє Футбол 2.0, передає Укрінформ.

«Думаю, що він заслуговує прийняти таку серйозну махіну, як збірна України. Є футболісти, з якими він ще грав, всі добре знають, що він хороша та позитивна людина, і як тренер - також. З його футбольним досвідом, який у нього був у «Динамо», «Тоттенгемі», й ще багато команд, гадаю, що це досить класна перспектива для нашої збірної», - сказав Федецький.

Як повідомляв Укрінформ, учора, 13 січня, УАФ офіційно оголосила про припинення співпраці з Олександром Петраковим.
Фото: unian.ua