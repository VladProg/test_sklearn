Національне управління США з аеронавтики та дослідження космічного простору (NASA) заявило про відновлення виходів астронавтів у відкритий космос із Міжнародної космічної станції (МКС).

Як передає Укрінформ, про це йдеться у пресрелізі американського відомства.
«Перший із трьох запланованих виходів астронавтів у відкритий космос має розпочатися приблизно в середині листопада, щоб продовжити роботу зі встановлення розгорнутих сонячних батарей під назвою iROSA», - заявили в NASA.
Рішення про відновлення виходу астронавтів у відкритий космос стало можливим після завершення розслідування щодо причини виявлення тонкого шару вологи у березні всередині шолома астронавта Європейського космічного агентства Матіаса Маурера після відновлення тиску в шлюзі станції після його майже семигодинного виходу у відкритий космос.
Американське відомство негайно оголосило про припинення всіх майбутніх запланованих виходів у відкритий космос операційного сегменту США до завершення розслідування.
NASA повернуло на Землю виявлені зразки води та частину скафандрів для детального аналізу.
У результаті з самим скафандром все гаразд, а причиною потрапляння води в шолом, ймовірно, була інтегрована продуктивність системи, яка призвели до утворення порівняно більшої, ніж зазвичай, кількості конденсату в системі.
Як повідомляв Укрінформ, американське космічне агентство NASA планує запустити ракету Artemis I на Місяць 14 листопада.