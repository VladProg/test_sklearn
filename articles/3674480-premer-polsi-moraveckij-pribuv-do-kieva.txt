Прем’єр-міністр Польщі Матеуш Моравецький прибув до Києва.


На початку візиту в Україну він вшанував пам’ять полеглих за Україну біля Стіни пам’яті поблизу Михайлівського Златоверхого монастиря, передає Укрінформ з посиланням на TVP.INFO.
Раніше у п'ятницю генеральний секретар правлячої у Польщі партії "Право і Справедливість" (PiS) Кшиштоф Соболевський заявив, що глава польського уряду поїхав до Києва з посланням підтримки. Сторони також обміняються інформацією щодо візитів президента США Джо Байдена до Києва та Варшави.

«Рівно рік тому Польща однією з перших прийшла на допомогу Україні. Сьогодні польський народ продовжує стояти пліч-о-пліч з українцями. Вдячний Прем'єр-міністру Матеушу Моравецькому за візит до Києва в річницю повномасштабного вторгнення росії. Разом із колегою вшанували пам'ять полеглих захисників України», - написав Шмигаль у Телеграм.

Польща є одним з найбільших стратегічних союзників України. Варшава надала Україні значну військову та гуманітарну допомогу, а також стала головним хабом західної допомоги для Києва.
Фото: Денис Шмигаль