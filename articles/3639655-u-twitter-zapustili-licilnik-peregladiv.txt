Користувачі соціальної мережі Twitter відтепер зможуть бачити скільки людей подивилися їхній твіт.

Як передає Укрінформ, про це повідомляє The Verge.
Нова корисна функція вже доступна як для користувачів операційної системи iOS, так і Android. Навіть користувачі вебверсії соцмережі вже мають можливість бачити, скільки людей передивилися їхні твіти.
У самій соцмережі зауважують, що не кожен твіт матиме видиму кількість переглядів. Твіти з вкладок “Спільноти”та “Коло” і "старіші" твіти не матимуть лічильника.
Перегляд твіту з Інтернету, а потім його перегляд на телефоні зараховуватиметься як два перегляди.
Коли глава Twitter Ілон Маск анонсував цю функцію 1 грудня, він натякнув, що намагається зробити текстові та графічні публікації на платформі схожими на відео, які вже мають підрахунок переглядів.
Як повідомляв Укрінформ, новий власник компанії Twitter Ілон Маск заявив, що відтепер голосувати за важливі зміни у політиці соцмережі зможуть лише власники платної підписки.