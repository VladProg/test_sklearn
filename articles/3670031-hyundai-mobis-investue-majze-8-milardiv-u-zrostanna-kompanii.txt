Виробник автокомплектуючих Hyundai Mobis, який є підрозділом південнокорейської Hyundai, заявив про плани інвестувати до 10 трильйонів вон (7,88 мільярдів доларів США) для майбутнього зростання компанії до 2025 року.

Як передає Укрінформ, про це повідомляє The Korea Times.
До 2025 року компанія планує збільшити внутрішні інвестиції приблизно на 2 трильйони вон порівняно з попереднім планом, що становить загальну суму від 5 до 6 трильйонів вон. Також компанія планує вкласти від 3 трлн до 4 трлн вон зовнішніх інвестицій в автономне керування транспортних засобів, передові системи допомоги водієві (ADAS) і програмне забезпечення.
Крім цього, компанія планує активно здійснювати зовнішні інвестиції в стратегічні злиття й поглинання та партнерства для забезпечення основних технологій для майбутньої мобільності, таких як автономне керування та програмне забезпечення, а також інвестувати в довгострокові нові підприємства, що розвиваються, такі як робототехніка на основі інноваційної технології Hyundai Mobis.
Як повідомляв Укрінформ, південнокорейська компанія Hyundai Motor Group оголосила, що інвестує 18 трильйонів вон (13 мільярдів доларів США), щоб застосувати вдосконалене програмне забезпечення для всіх своїх автомобілів і запропонувати своїм клієнтам послуги регулярного оновлення ПЗ.
Фото: Hyundai Mobis