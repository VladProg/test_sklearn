У Гаазі пройшов дводенний саміт щодо відповідального використання штучного інтелекту у військовій сфері.

Як повідомляє кореспондент Укрінформу в Гаазі, росія через війну в Україні не була запрошена організаторами - Нідерландами та Південною Кореєю.
“Це ідея, для якої настав час. Ми робимо перший крок у формулюванні та роботі над тим, яким буде відповідальне використання штучного інтелекту у військовій сфері”, - сказав міністр закордонних справ Нідерландів Вопке Гукстра.
Він також наголосив, що потрібно працювати з міжнародними партнерами над відповідальним використанням штучного інтелекту.
Варто зазначити, що 15 та 16 лютого уряд Нідерландів провів перший глобальний саміт щодо відповідального використання штучного інтелекту у військовій сфері, REAIM 2023.
Захід забезпечив обговорення ключових можливостей, викликів і ризиків, пов’язаних із військовим застосуванням штучного інтелекту.
Серед учасників були, зокрема, міністри закордонних справ, а також представники аналітичних центрів, інститутів та організацій громадянського суспільства.
Під час саміту був спільний заклик до дій щодо відповідального розвитку, застосування та використання штучного інтелекту у військовій сфері.
Також на заході йшлося про те, як можна безпечно використовувати штучний інтелект для прискорення прийняття рішень у військовому контексті.
На заході зібралися близько 2000 учасників з усього світу: представники країн, бізнес-спільнота, науковці та експерти аналітичних центрів.
Учасники саміту наголосили на необхідності поставити питання відповідального використання штучного інтелекту на більш важливе місце в політичному порядку денному та надалі стимулювати ініціативи, які сприяють цьому.
“Штучний інтелект має велике значення для збройних сил майбутнього. Використовуючи штучний інтелект з дотриманням правил, ми робимо наші операційні та логістичні процеси простішими та ефективнішими. Крім того, штучний інтелект дозволяє нам приймати швидші та обґрунтованіші рішення... Щоб переконатися, що ми використовуємо штучний інтелект відповідально, ми продовжуватимемо тісно співпрацювати з партнерами в рамках існуючих альянсів, таких як ЄС і НАТО, а також з неурядовими організаціями, аналітичними центрами, освітніми установами та інституціями знань, а також бізнес-спільнотою”, - зазначила міністр оборони Нідерландів Кайса Оллонґрен.
Як і Нідерланди, Південна Корея активно заохочує країни обговорювати відповідальне використання штучного інтелекту у військовій сфері.
На саміті виступили провідні експерти, а також програма була насичена майстер-класами та інноваціями.






У Нідерландах говорили про використання штучного інтелекту у військовій сфері / Фото: flickr.com/photos/ministeriebz












































































Як повідомляв Укрінформ, у США штучний інтелект уперше пілотував тактичний літак.
Унікальний навчально-тренувальний винищувач від Lockheed Martin під назвою VISTA X-62A став першим тактичним літаком, яким керував штучний інтелект