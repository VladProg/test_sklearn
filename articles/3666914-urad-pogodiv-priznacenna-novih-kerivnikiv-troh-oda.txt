Кабінет міністрів підтримав проєкти Указів Президента України про призначення нових керівників Дніпропетровської, Запорізької та Херсонської обласних державних адміністрацій.

Як передає Укрінформ, про це повідомляється у телеграм-каналі Кабміну “Уряд online”
«Уряд підтримав проєкти Указів Президента України про призначення нових керівників обласних державних адміністрацій: Дніпропетровської області – Сергія Лисака; Запорізької області – Юрія Малашка; Херсонської області – Олександра Прокудіна», - йдеться у повідомленні.
Як повідомлялося, 24 січня Кабмін погодив звільнення голів Дніпропетровської ОВА Валентина Резніченка, Запорізької ОВА Олександра Старуха, Київської ОВА Олексія Кулеби, Сумської ОВА Дмитра Живицького та Херсонської ОВА Ярослава Янушевича.
Згідно зі статтею 118 Конституції України, голови місцевих державних адміністрацій призначаються на посаду і звільняються з посади Президентом України за поданням Кабінету міністрів України.