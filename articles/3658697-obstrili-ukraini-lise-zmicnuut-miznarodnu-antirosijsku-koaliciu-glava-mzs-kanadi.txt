Постійні обстріли росією цивільної енергетичної інфраструктури України лише посилюють рішучість Канади домогтися української перемоги.

Як повідомляє кореспондент Укрінформу, про це на своїй сторінці у мережі Твіттер написала міністр закордонних справ Канади Мелані Жолі.

“Поговорила із G7 та іншими міжнародними партнерами стосовно координації реакції на обурливі обстріли росією енергетичної інфраструктури в Україні. У той час, як путін зневажає міжнародне право та змушує український народ страждати, наша підтримка України лише зміцнюється”, - заявила Жолі.

Avec mes collègues du @G7 et nos partenaires pour coordonner la réponse aux attaques de la Russie contre les infrastructures énergétiques en Ukraine. Alors que Poutine inflige des souffrances inimaginables au peuple ukrainien, notre appui envers ce dernier est inébranlable.
— Mélanie Joly (@melaniejoly) January 24, 2023

Нагадаємо: минулого тижня міністр оборони Канади Аніта Ананд прибула із неанонсованим візитом до України, під час якого оголосила про намір передати ЗСУ 200 сучасних бронеавтомобілів Senators.
Раніше Джастін Трюдо пообіцяв купити для України систему протиракетної оборони NASAMS. Бронеавтомобілі та система ППО обійдуться державній скарбниці Канади у близько 500 млн дол.