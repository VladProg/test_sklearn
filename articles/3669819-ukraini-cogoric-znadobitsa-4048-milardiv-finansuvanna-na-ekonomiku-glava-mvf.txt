Україні цього року потрібно від 40 до 48 мільярдів доларів фінансування, щоб її економіка функціонувала.

Про це заявила директор-розпорядниця Міжнародного валютного фонду (МВФ) Крісталіна Георгієва на конференції в Дубаї, передає Укрінформ із посиланням на Bloomberg.
За її словами, МВФ веде розробку програми разом з Україною та підтримує її у веденні «воєнної економіки». США та Європейський Союз також залучені до цього процесу.
«Я захоплююся українською владою», – сказала Георгієва.
Вона розповіла, що під час онлайн зустрічей із вашингтонським кредитором та представниками України чула сирени, а українські чиновники йшли в укриття.
Як повідомляв Укрінформ, 13 лютого стало відомо, що місія Міжнародного валютного фонду на чолі з Гевіном Греєм розпочинає дискусії з представниками влади України з метою підготовки до перегляду Моніторингової програми.