Національна енергетична компанія «Укренерго» встановила нові ліміти споживання електроенергії на середу, 1 лютого.

Як передає Укрінформ, про це ДТЕК повідомляє в Телеграмі.
«Укренерго» надав нові обмеження споживання електроенергії на наступний день: Київ (вдень 1050 МВт/вночі 683 МВт); Київщина (вдень 751 МВт/вночі 627 МВт); Дніпропетровщина (вдень 1272 МВт/вночі 1245 МВт)», - ідеться в повідомленні.
Зазначається, що такі ліміти дозволяють застосувати графіки стабілізаційних відключень у Києві, Київській та Дніпропетровській областях.
Натомість в Одеській області через руйнування енергетичної інфраструктури продовжуються екстрені відключення світла.
Як повідомляв Укрінформ, 26 січня під час чергового масованого удару рф відбулося влучання ворожих ракет по низці високовольтних підстанцій у центральному, південному та південно-західному регіонах України.