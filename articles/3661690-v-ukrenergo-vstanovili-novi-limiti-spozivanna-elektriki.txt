Національна енергетична компанія «Укренерго» встановила нові ліміти споживання електроенергії на понеділок, 30 січня.

Як передає Укрінформ, про це ДТЕК повідомляє в Телеграмі.
Зокрема, денний ліміт для Києва встановлений на рівні 974 МВт, нічний – на рівні 667 МВт. Для Київської області на день виділені 703 МВт, на ніч – 613 МВт.
Для Дніпропетровської області денний ліміт становить 1192 МВт, нічний – 1217 МВт.
Зазначається, що такі обмеження дозволяють Києву, Київській і Дніпропетровській областям іти за графіком стабілізаційних відключень.
Натомість в Одеській область, за даними ДТЕК, через руйнування енергетичної інфраструктури триватимуть екстрені відключення.
Як повідомляв Укрінформ, 26 січня під час чергового масованого удару рф відбулося влучання ворожих ракет по низці високовольтних підстанцій у центральному, південному та південно-західному регіонах України.