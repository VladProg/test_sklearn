Свій перший візит до України міністерка культури Франції Ріма Абдул-Малак розпочала з відвідин Музею Війни та виставки "Україна: Розп'яття".

Про це повідомив міністр культури та інформаційної політики Олександр Ткаченко в Телеграмі, передає Укрінформ.

"Вітаємо нашого близького друга міністерку культури Франції Ріму Абдул-Малак в Києві. Це перший її візит до нас. Розпочали його з Музею Війни та виставки "Україна:Розп'яття" про свідчення нашої війни", - написав Ткаченко.
Ріма Абдул Малак — французький політик, яка з травня 2022 року обіймає посаду міністра культури в уряді прем’єр-міністра Елізабет Борн.
Як повідомлялося, МКІП запропонував Франції очолити створення Європейського фонду для допомоги культурі та медіа.
Фото: Tkachenko.UA, Telegram