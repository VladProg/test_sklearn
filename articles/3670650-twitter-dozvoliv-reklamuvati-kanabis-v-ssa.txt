Twitter дозволить компаніям, що займаються медичним канабісом, рекламувати свої бренди та продукти у США.

Як передає Укрінформ, про це повідомляє Reuters.
Зазначається, що дедалі більше штатів у Штатах дозволяють продаж канабісу, і Твіттер став першою соцмережею, що дозволить компаніям, котрі займаються цим наркотичним продуктом, розміщати відповідну рекламу.
«Ця зміна свідчить про дедалі більше визнання канабісу як основної оздоровчої категорії, і ми сподіваємося, що вона послугує каталізатором для інших соціальних мереж, які наслідуватимуть її приклад», - сказала Кейт Лінч – представниця Curaleaf – найбільшої компанії, що займається вирощуванням канабісу в США.
Як раніше повідомляло агентство, у Верховній Раді зареєстрований законопроєкт Кабінету Міністрів щодо розширення доступу до препаратів медичного канабісу для лікування низки хвороб.