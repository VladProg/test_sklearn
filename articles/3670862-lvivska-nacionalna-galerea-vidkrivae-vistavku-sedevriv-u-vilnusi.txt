У Вільнюсі, з нагоди 700-річчя міста, відкрилася виставка творів мистецтва з фондів Львівської національної галереї.

Про це у Фейсбуці повідомив директор Львівської національної галереї Тарас Возняк, передає Укрінформ.
«Львівська національна галерея відкриває у Вільнюсі, в Палаці великих литовських князів, виставку своїх зіркових шедеврів. Це подарунок Львова місту Вільнюс, який святкує своє 700-річчя, і подарунок литовському народу за його велике серце і душу, які ми відкриваємо у своїй боротьбі за Свободу», - написав Возняк.






Львівська національна галерея відкриває виставку шедеврів у Вільнюсі / Фото: Тарас Возняк, Фейсбук










































Як повідомляв Укрінформ, Президент України Володимир Зеленський 24 січня підписав указ про присвоєння Вільнюсу почесної відзнаки «Місто-рятівник» «за все, що було зроблено і містом, і Литвою в цілому для допомоги нам у боротьбі проти російського терору».