У неділю члени екіпажу китайського космічного корабля «Шеньчжоу-14» увійшли у вантажний корабель «Тяньчжоу-5», запущений на орбіту 12 листопада.

Про це повідомляє Сіньхуа, передає Укрінформ.
«Космонавти відкрили люк «Тяньчжоу-5» о 14:18 за пекінським часом і увійшли до вантажного космічного корабля «Тяньчжоу-5» о 15:03», - йдеться в повідомленні з посиланням на Канцелярію програми пілотованої космонавтики Китаю (CMSA).
Зазначається, що члени екіпажу «Шеньчжоу-14», як планувалося, «здійснять перевезення вантажу та виконають інші супутні роботи».
Як повідомлялося, Китай у суботу вранці запустив вантажний космічний корабель «Тяньчжоу-5» для доставки вантажів на космічну станцію «Тяньгун», будівництво якої, як очікується, буде завершено цього року.
Фото: Xinhua