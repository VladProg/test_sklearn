Українська ілюстраторка Саша Марчук створила зображення на підтримку проєкту «Збережіть українську культуру».

Як передає Укрінформ, про це Міністерство культурі та інформаційної політики повідомляє у Фейсбуці.
«Зруйновані культурні об’єкти на картинах потребують допомоги у реальному житті. Врятувати об'єкти можна, підтримавши проєкт «Збережіть українську культуру», спрямований на залучення благодійних коштів для відбудови пам'яток культурної спадщини в Україні», - зазначили у міністерстві.

У МКІП подякували митцям, які стоять разом з нами на культурному фронті та мовою мистецтва розповідають про жахливі наслідки дій ворога.

Як повідомляв Укрінформ, проєкт «Збережіть українську культуру», був презентований наприкінці серпня. Він спрямований на залучення благодійних коштів для відбудови пам'яток культурної спадщини в Україні.
Фото: МКІП, Фейсбук