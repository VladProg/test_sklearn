Ексчемпіон світу у напівважкій вазі Олександр Гвоздик переміг у першому бою після повернення в бокс.

Як повідомляє «Спорт Арена», українець за очками здолав мексиканця Жозуе Обандо, повідомляє Укрінформ.
6-раундовий бій відбувся у місті Помона (Каліфорнія, США). Гвоздик володів перевагою протягом усього поєдинку та переміг за очками. Судді віддали всі раунди українцю (60:54, 60:54, 60:54).
У 2018 році Гвоздик став чемпіоном світу, перемігши канадця Адоніса Стівенсона. Після цього Олександр провів один успішний титульний захист. Свій останній бій українець провів восени 2019 року, програвши Артуру Бетербієву, який представляє Канаду. 2020 року Олександр завершив кар'єру, але минулого року вирішив повернутися.
Фото: Getty Images.