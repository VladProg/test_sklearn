Міжнародна федерація футбольних асоціацій (ФІФА) назвала 14 кандидатів на звання найкращого гравця 2022 року.

Як повідомляє офіційний сайт ФІФА, у списку претендентів - чемпіони світу у складі збірної Аргентини Ліонель Мессі та Хуліан Альварес, а також володар «Золотого м'яча-2022» француз Карім Бензема, передає Укрінформ.
До списку номінантів не увійшов форвард збірної Португалії Кріштіану Роналду.
Кандидати на звання найкращого гравця 2022 року:
Хуліан Альварес (Аргентина; «Рівер Плейт» / "Манчестер Сіті»)
Джуд Беллінгем (Англія; «Борусія», Дортмунд)
Карім Бензема (Франція; «Реал»)
Кевін Де Брейне (Бельгія; «Манчестер Сіті»)
Ерлінг Холанд (Норвегія; «Борусія», Дортмунд / «Манчестер Сіті»)
Ашраф Хакімі (Марокко; «ПСЖ»)
Роберт Левандовський (Польща; «Баварія» / «Барселона»)
Садіо Мане (Сенегал; «Ліверпуль» / «Баварія»)
Кіліан Мбаппе (Франція; «ПСЖ»)
Ліонель Мессі (Аргентина; «ПСЖ»)
Лука Модрич (Хорватія; «Реал»)
Неймар (Бразилія; «ПСЖ»)
Мохамед Салах (Єгипет; «Ліверпуль»)
Вінісіус Жуніор (Бразилія; «Реал»)
Церемонія нагородження найкращих гравців світу за версією ФІФА The Best FIFA Football Awards 2022 відбудеться 27 лютого.
Нагадаємо, минулого сезону трофей завоював польський форвард Роберт Левандовський, який на той момент виступав за мюнхенську «Баварію».
Фото: FPF.