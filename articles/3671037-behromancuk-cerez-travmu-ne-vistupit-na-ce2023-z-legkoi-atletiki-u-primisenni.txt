Українська легкоатлетка Марина Бех-Романчук достроково завершила виступи на змаганнях зимового сезону-2023.

Як повідомила спортсменка в Instagram, напередодні на турнірі World Athletics Indoor Tour Gold у Льєвені (Франція) вона травмувала стопу, повідомляє Укрінформ.
«Спорт це не лише про перемоги та досягнення, а й про складний закулісний шлях, який проходять спортсмени зі своїми тренерами. Вчора ввечері в першій спробі я отримала травму стопи і відразу закінчила змагання. Найкращим рішенням стало не продовжувати змагання та зимовий сезон, а приділити час відновленню та сконцентруватися на підготовці до літа. На деякі речі ми не можемо вплинути, і іноді слід прислухатися до свого тіла і поставити іншу більш високу мету. Побачимося влітку», - написала Марина.
Як повідомляв Укрінформ, учора Бех-Романчук здобула «бронзу» у потрійному стрибку на турнірі серії World Athletics Indoor Tour Gold у Льєвені (Франція) з результатом 14,01 метра у першій спробі.
Головний старт зимового легкоатлетичного сезону чемпіонат Європи у приміщенні пройде 2-5 березня у Стамбулі (Туреччина).
Фото: Getty Images.