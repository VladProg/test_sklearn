У Лізі Європи та Лізі конференцій УЄФА у четвер, 23 лютого, відбудуться стикові поєдинки у відповідь стадії плей-офф сезону-2022/23.

Футболісти донецького «Шахтаря» після перемоги над французьким «Ренном» (2:1) у Варшаві зіграють на арені «Роажон Парк» у Ренні, а «Дніпро-1» у словацькому місті Кошице спробує вязати реванш у кіпрського АЕКа за виїзну поразку у Ларнаці (0:1), передає Укрінформ.
У майбутніх іграх букмекери, зокрема, Parimatch, віддають перевагу «Ренну» та «Дніпру-1».
Успіх «Шахтаря» оцінюється коефіцієнтом 5,10, нічия - 4,20, перемога «Ренна» - 1,66.
Ставки на перемогу «Дніпра-1» - 2,26, нічия - 3,20, перемога АЕКа - 3,40.
Матч Ліги Європи «Ренн» - «Шахтар» розпочнеться о 22.00 за київським часом, а «Дніпро-1» та АЕК у Лізі конференцій зійдуться о 19.45.
Переможці протистоянь за сумою двох матчів вийдуть до 1/8 фіналу єврокубків.