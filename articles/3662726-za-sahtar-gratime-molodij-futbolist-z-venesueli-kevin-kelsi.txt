18-річний венесуельський футбольний нападник Кевін Келсі перейшов до донецького «Шахтаря» з уругвайської команди «Бостон Рівер».

Контракт українського клубу з гравцем розрахований до кінця 2028 року, передає Укрінформ.
Кевін Келсі - вихованець венесуельського клубу «Мінерос», за головну команду якого він виступав від 2021 року: зіграв 31 матч, забив 5 м’ячів і зробив 1 гольову передачу. У січні 2023 року форвард долучився до «Бостон Рівер».
Келсі є футболістом молодіжної збірної Венесуели (5 матчів, 2 голи), у складі якої виступає у чемпіонаті Південної Америки (U20).
Фото: facebook.com/fcshakhtar.