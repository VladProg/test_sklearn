Супутник CAPSTONE дістався навколомісячної орбіти, яку Національне управління з аеронавтики і дослідження космічного простору (NASA) планує використовувати для майбутньої космічної станції Gateway.

Як передає Укрінформ, про це повідомляє Space.com.
Таким чином CAPSTONE став першим міні-супутником, який досяг найближчого сусіда Землі.
За даними NASA, супутник вийшов на навколомісячну орбіту в понеділок, 14 листопада, о 03.39 годині за київським часом.
Зазначається, що CAPSTONE ще не готовий приступити до роботи, адже йому ще потрібно точно налаштувати свою траєкторію навколо Місяця.
«Цього тижня відбудуться два менших коригувальних маневрів, щоб переконатися, що космічний пристрій закріпився на складній навколомісячні орбіті», — заявили представники компанії Advanced Space в Колорадо (США), яка володіє CAPSTONE і управляє супутником для NASA.
Як повідомляв Укрінформ, 28 червня американська компанія Rocket Lab запустила ракету-носій Electron із 25-кілограмовим мінісупутником CAPSTONE від NASA на борту.
CAPSTONE прямує до Місяця для перевірки стабільності орбіти, яку NASA планує використовувати для майбутньої космічної станції Gateway.
Фото: NASA/ Daniel Rutter