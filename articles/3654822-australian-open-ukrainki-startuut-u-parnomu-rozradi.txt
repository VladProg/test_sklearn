Українські тенісистки у четвер, 19 січня, проведуть свої перші матчі у парному розряді Відкритого чемпіонату Австралії у Мельбурні.

Посіяний під 5-м номером українсько-латвійський дует Людмила Кіченок - Олена Остапенко у стартовому колі зустрінеться з російсько-казахстанським тандемом Анастасія Павлюченкова - Олена Рибакіна, передає Укрінформ.
Склад інших пар першого раунду Australian Open за участю українських тенісисток:
Ангеліна Калініна/Алісон ван Ейтванк (Бельгія) - Ері Ходзумі (Японія)/Тамара Зіданшек (Словенія)
Марта Костюк/Олена-Габріела Русе (Румунія) - Даніель Коллінс (США)/Хезер Вотсон (Велика Британія)
Надія Кіченок/Кімберлі Ціммерманн (Бельгія) - Олександра Бозович (Австралія)/Лізетт Кабрера (Австралія).
Відкритий чемпіонат Австралії триватиме до 29 січня.
Загальний призовий фонд Australian Open складає 76,5 млн. австралійських доларів (1A$ = 0,67$).
Фото: Getty Images.