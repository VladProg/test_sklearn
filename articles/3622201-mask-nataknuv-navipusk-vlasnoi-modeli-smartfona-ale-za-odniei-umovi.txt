Новий власник компанії Twitter Ілон Маск хоче, щоб Apple і Google зробили додаток цієї соцмережі недоступним в магазинах App Store і Google Play - за такої умови він пообіцяв випустити власну модель смартфона.

Про це він написав у твіттері, передає Укрінформ.

У коментарі він додав, що «для людини, яка будує ракети для польоту до Марса, випустити простий маленький смартфон не складе великих труднощів».
«Сподіваюся, до цього не дійде. Але якщо у мене не буде іншого виходу, я створю альтернативний телефон», — написав Маск.

I certainly hope it does not come to that, but, yes, if there is no other choice, I will make an alternative phone
— Elon Musk (@elonmusk) November 25, 2022

Як раніше повідомляло агентство, Маск оголосив «амністію» заблокованим обліковим записам. Раніше він за підсумками опитування користувачів також розблокував акаунт Дональда Трампа, який був закритий у 2020 році як такий, що становить суспільну загрозу через систематичне поширення дезінформації.