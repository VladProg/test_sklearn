Міністерство цифрової трансформації забезпечило швидкісним інтернетом 7,5 тисяч соціальних закладів та 3237 сіл, зекономивши державі десятки мільйонів гривень.

Про це повідомляє Укрінформ з посиланням на пресслужбу Мінцифри у Телеграмі.


«Щоб забезпечити 6 тисяч соцзакладів у 3000 селах Мінцифра отримала 500 млн гривень. Ми ж до липня 2022 перевиконали ціль і використали 55% бюджету — 272 млн гривень. Зекономлені кошти громади змогли використати на територіальну оборону», - йдеться в повідомленні.


У міністерстві уточнили, що тепер понад 1 млн українців зможуть працювати, навчатись та бути на зв’язку з рідними. Зекономлені кошти спрямують на подальше забезпечення інтернетом населених пунктів.
Як повідомлялось, телекомунікаційна компанія «Укртелеком» запустила мережу безоплатних Wi-Fi-зон у Києві, Дніпрі, Львові, Одесі та Харкові.