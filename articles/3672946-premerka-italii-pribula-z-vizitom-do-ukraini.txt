Прем`єр-міністр Італії Джорджа Мелоні у вівторок прибула з першим візитом до України.

Як передає Укрінформ, про це повідомляє ANSA.
«Для мене велика честь… Я вважаю, що мій обов’язок бути тут, щоб підтвердити позицію італійського уряду і, можливо, також особисто зрозуміти, що потрібно людям, які борються за свою свободу», - сказала Мелоні, виходячи з потяга, в якому прибула до Києва.
«Все завжди інакше, коли ти бачиш речі своїми очима, і я думаю, що цей візит також допомагає італійському народу зрозуміти. Мені цікаво, і я сповнена рішучості зрозуміти, що потрібно цим людям», - додала вона.
ANSA також опублікувало відео із прибуттям Мелоні на столичний залізничний вокзал.


"Doveroso essere qua per ribadire la posizione del governo italiano e rendersi conto di quel che serve a un popolo che si batte per la libertà". Così Giorgia Meloni scendendo dal treno: "È diverso vedere con i propri occhi credo che aiuti anche gli italiani a capire". #ANSA pic.twitter.com/g3fU9RWnAa
— Agenzia ANSA (@Agenzia_Ansa) February 21, 2023

Вона відвідає Бучу та Ірпінь, а вдень проведе переговори з Президентом України Володимиром Зеленським. Очікується, що вона підкреслить Зеленському, що підтримка Італією Києва буде непохитною за її прем`єрства.
Мелоні з моменту вступу на свою посаду в жовтні 2022 року підтримує Україну. Її уряд надає Україні як гуманітарну допомогу, так і озброєння.
Нещодавно уряд країни затвердив шостий пакет допомоги Україні.
У понеділок вона зустрілася у Варшаві з Президентом Польщі Анджеєм Дудою.
Фото: www.ansa.it