Український боксер першої середньої ваги Сергій Богачук провів успішний захист титулу WBC Continental Americas.

Українець переміг американця Натаніеля Галлімора, передає Укрінформ.
Поєдинок очолив вечір боксу в Монтебелло (Каліфорнія, США).
Було заплановано провести 10 раундів, проте у 6-у Галлімор закрився у блок та припинив відповідати на удари Богачука. Рефері зупинив бій, зафіксувавши перемогу українця технічним нокаутом.
Для 27-річного Богачука це був перший захист поясу, який він здобув у листопаді, коли нокаутував ще одного представника США - Аарона Коулі.
Фото: Getty Images.