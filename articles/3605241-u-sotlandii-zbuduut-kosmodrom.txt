Виробник ракет Orbex збудує й експлуатуватиме космодром на півострові А Мойн, що на північному заході Шотландії.

Як передає Укрінформ, про це повідомляє Sky News.
Компанія вкладе 20 мільйонів фунтів стерлінгів у будівництво згідно з договором оренди на 50 років.
Також проєкт створить близько 40 робочих місць.
Саме розташування майбутнього космодрому вважається ідеальним для запуску супутників на орбіту. Перший запуск може відбутися вже наступного року.
Зазначається, що космодром посилить можливості запуску супутникової індустрії Великої Британії, адже досі виробникам доводиться відправляти свої космічні апарати за кордон для запуску.
Фото: Orbex