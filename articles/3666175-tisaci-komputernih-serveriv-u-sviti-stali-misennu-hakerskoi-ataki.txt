У Національному агентстві з кібербезпеки Італії (ACN) заявили, що тисячі комп’ютерних серверів VMware ESXi по всьому світу стали мішенню хакерської атаки програм-вимагачів.

Як передає Укрінформ, про це повідомляє ITNews.
В ACN також попередили організації у світ вжити заходів для захисту своїх систем.
За словами генерального директора Агентства Роберто Бальдоні, сама атака була спрямована на використання вразливості програмного забезпечення, вона мала величезний масштаб.
Італійське агентство новин ANSA повідомило, що сервери були зламані в інших європейських країнах, таких як Франція та Фінляндія, а також Сполучені Штати та Канада.
Ймовірно, постраждали десятки італійських організацій, ще багато інших отримали попередження про необхідність вжити заходів, щоб уникнути блокування доступу до своїх систем.
Співробітники служби кібербезпеки США заявили, що нині вони оцінюють вплив цих інцидентів.
Як повідомляв Укрінформ, віцепрем'єр-міністр – міністр цифрової трансформації Михайло Федоров заявив, що за минулий рік в Україні офіційно зафіксували понад 2 тисячі кібератак з боку рф на реєстри з персональними даними громадян та інформаційні системи МЗС, Міноборони та енергетичного сектору.