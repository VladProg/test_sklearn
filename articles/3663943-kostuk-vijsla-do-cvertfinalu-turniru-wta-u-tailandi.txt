Друга «ракетка» України Марта Костюк вийшла до 1/4 фіналу турніру Жіночої тенісної асоціації (WTA) Thailand Open у Хуахіні (Таїланд) із призовим фондом $259,3 тис.


У лругому колі посіяна під 5-м номером Костюк (№60 WTA) обіграла японку Нао Хібіно (139) - 6:3, 7:6 (9:7, передає Укрінформ.
Тенісистки провели на корті 1 годину 42 хвилини.
У чвертьфіналі Марта зустрінеться з переможницею матчу Б'янка Ванесса Андреєску (Канада, 42) - Анастасія Захарова (нейтральний статус, 186).
Турнір у Хуахіні триватиме до 5 лютого.
Фото: btu.org.