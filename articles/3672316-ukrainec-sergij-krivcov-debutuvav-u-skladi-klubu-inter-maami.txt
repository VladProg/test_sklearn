Захисник збірної України з футболу Сергій Кривцов провів дебютний поєдинок у складі американського клубу «Інтер Маямі», який виступає в елітному дивізіоні чемпіонату США - МЛС.

Перший матч українця припав на товариську зустріч з «Остін ФК», яка закінчилася нічиєю - 2:2, передає Укрінформ.
Стартовий поєдинок нового чемпіонату команда нашого співвітчизника проведе 26 лютого, коли вдома прийматиме «Монреаль».
Як повідомлялося, наприкінці січня нинішнього року 31-річний Кривцов перейшов до американського клубу з донецького «Шахтаря».
Фото: intermiamicf.com.