Перша спроба британської компанії Skyrora потрапити в космос зазнала невдачі, коли ракета-носій впала в море невдовзі після старту.

Про це повідомляє ВВС, передає Укрінформ.
Зазначається, що згідно з планом, ракета-носій мала вивести свій апарат Skylark L на висоту понад 100 км, однак через технічні негаразди вона впала у море всього за пів кілометра від місця запуску на півострові Ланганес в Ісландії.
«Хоча ця спроба запуску пройшла не зовсім так, як ми очікували, це, тим не менше, була цінна можливість для навчання і величезна перемога для нових відносин між Ісландією та Великою Британією, а також європейським космічним сектором у цілому», — сказав Володимир Левикін, засновник і генеральний директор компанії Skyrora.
Левикін, який народився у Запоріжжі, однак тривалий час проживає у Великій Британії, додав, що попри невдачу в Ісландії він впевнений у тому, що його компанії вдасться досягти своєї мети – запустити орбітальний апарат з території Британії у 2023 році.
Наступного року компанія Skyrora, що базується в Единбурзі, збирається розпочати орбітальні запуски з космодрому Саксаворд, що будується на Шетландських островах. У них планують використовувати набагато більший апарат – Skyrora XL.
Як повідомляв Укрінформ, NASA планує запустити ракету Artemis I на Місяць у листопаді.
Фото: BBC