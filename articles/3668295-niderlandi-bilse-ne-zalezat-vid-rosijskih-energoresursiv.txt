Нідерланди більше не залежать від російського вугілля та нафтопродуктів.

Про це повідомляє Укрінформ із посиланням на NOS.

“Нідерланди більше не залежать від вугілля, нафтопродуктів (дизеля та гасу) та сирої нафти з росії. Цим Нідерланди дотримуються санкцій проти росії, які були погоджені з усіма країнами ЄС, каже міністр клімату й енергетики Нідерландів Роб Єттен”, - йдеться у повідомленні.
Зазначається, що санкції були введені після повномаштабного вторгнення росії в Україну.
За рахунок імпорту СПГ (скраплений природний газ), зменшилася залежність від російського газу.
За останні місяці в Емсхафені була побудована плавуча установка для постачання СПГ.
Як повідомлялося, у Нідерландах хочуть встановити декілька нових плавучих терміналів для зрідженого природного газу та розширити існуючі потужності. Зокрема, є плани подальшого розширення за рахунок технологічної оптимізації існуючих потужностей в Емсхафені та Роттердамі. Крім цього, опрацьовується варіант встановлення одного або декількох нових плавучих ЗПГ-терміналів, щоб забезпечити достатній обсяг постачання газу.