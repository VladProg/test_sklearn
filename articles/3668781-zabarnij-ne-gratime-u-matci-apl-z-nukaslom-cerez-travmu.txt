20-річний український футбольний центральний захисник англійського «Борнмута» Ілля Забарний не зіграє проти «Ньюкасла» у 23-у турі АПЛ.

Гравець продовжує відновлюватися після травми, повідомив головний тренер «Борнмута» Гарі О'Ніл, передає Укрінформ.
«Відновлення Забарного триватиме трохи довше. Як довго - точно не знаю. Він виглядає дуже міцним хлопцем. Хоче швидше зіграти. Є невелика проблема зі ступнею або кісточкою. Нам потрібно робити те, що буде для нього правильним. Проти «Ньюкасла» точно не зіграє», - сказав О'Ніл.
Матч «Борнмут» - «Ньюкасл» відбудеться у суботу, 11 лютого. Початок о 19.30 за київським часом.
Фото: Getty Images.