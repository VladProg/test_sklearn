Президент Володимир Зеленський відсторонив від посади голову Шосткинської районної державної адміністрації Сумської області Віктора Губенка.


Як передає Укрінформ, відповідне розпорядження №26/2023-рп від 24 лютого 2023 року оприлюднене на сайті глави держави.
“Відповідно до частини третьої статті 154 Кримінального процесуального кодексу України відсторонити Губенка Віктора Григоровича від посади голови Шосткинської районної державної адміністрації Сумської області”, - йдеться у повідомленні.
Як повідомляв Укрінформ, у серпні 2022 року працівники Державного бюро розслідувань викрили масштабне розкрадання майна українських підприємців під приводом націоналізації російської власності, до якого можуть бути причетні посадові особи однієї з військових адміністрацій Сумської області.