Посол Великої Британії Мелінда Сіммонс ушанувала пам'ять Героїв Небесної сотні й запевнила у підтримці України.

Про це вона написала у Твіттері, передає Укрінформ.
"Вшанувала пам'ять Небесної сотні, мирних мітингувальників, убитих клептократичним проросійським режимом 9 років тому. Але ніщо не може вбити їхнє бачення вільної, незалежної, заможної європейської України. Велика Британія буде підтримувати Україну так довго, як треба, щоб втілити це бачення в життя повністю", - підкреслила Сіммонс.

Фото: Twitter/Dame Melinda Simmons

Із 18 до 20 лютого 2014 року на Майдані Незалежності у Києві сталися наймасовіші вбивства учасників Революції Гідності.