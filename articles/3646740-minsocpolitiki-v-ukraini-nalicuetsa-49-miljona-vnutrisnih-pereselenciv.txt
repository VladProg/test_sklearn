В Україні зараз зареєстровано 4,9 млн внутрішньо переміщених осіб, з яких понад 3,5 млн набули такого статусу після 24 лютого 2022 року.

Про це повідомляє Міністерство соціальної політики, передає Укрінформ.
«Майже 4,9 млн ВПО обліковано, з яких понад 3,5 млн осіб перемістилися після 24 лютого 2022 р.», - йдеться в повідомленні.

За даними міністерства, протягом року понад 1,8 млн переселенців отримали допомогу на проживання. У держбюджеті на це було передбачено більш як 57 млрд грн.
Ще одним способом підтримки переселенців стало запровадження спеціальної послуги у застосунку «Дія», яка спростила процес реєстрації, зміни адреси та зняття з обліку ВПО.
Як повідомлялося, внутрішні переселенці можуть оформити субсидію на оплату житлово-комунальних послуг за фактичним місцем проживання. При цьому укладання договору наймання (оренди) житла не вимагається, а склад домогосподарства зазначається заявником у декларації.