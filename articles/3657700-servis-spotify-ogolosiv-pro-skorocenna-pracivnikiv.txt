Стримінговий сервіс Spotify вирішив звільнити 5% своїх працівників на тлі спаду попиту в технологічних компаніях після двох років зростання, спричиненого пандемією коронавірусу.

Як передає Укрінформ, про це повідомляє Reuters.
«Протягом останніх кількох місяців ми доклали значних зусиль, щоб зменшити витрати, але цього виявилося недостатньо», — сказав виконавчий директор компанії Деніел Елк.
Всього буде скорочено приблизно 600 робочих місць або 5% працівників.
«Я був надто амбітним, інвестуючи перед зростанням наших доходів», — додав він.
Зазначається, що у Spotify виділяється майже до 50 мільйонів доларів США на покриття витрат, пов'язаних зі звільнення кількох сотень своїх працівників.
Станом на 30 вересня 2022 року, в Spotify працювало близько 9 800 штатних працівників.
Як повідомляв Укрінформ, корпорація Microsoft планує скоротити тисячі робочих місць, а деякі посади скасувати.