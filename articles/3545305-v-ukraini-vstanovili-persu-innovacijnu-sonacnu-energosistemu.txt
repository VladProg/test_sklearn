Інноваційна сонячну енергетичну систему SmartFlower облаштували у Тернополі.

Про це кореспондента Укрінформу повідомив міський голова Тернополя Сергій Надал.
«Установка SmartFlower використовує передову робототехніку та автоматизацію для інтелектуального відстеження сонця. Вона виробляє до 40% більше енергії, ніж традиційні стаціонарні сонячні панелі. Панель-квітка запускається з першими променями сонця. Пилюка та сміття з панелі прибирають спеціальні щітки. Пристрій повертається до сонця під кутом 90 градусів, а вночі або коли датчики фіксують сильний вітер, який може пошкодити пристрій, модулі-пелюстки складаються», - розповів Надал.
За його словами, номінальна потужність сонячної енергетичної системи сягає 2,5 кВт, відтак за рік можна отримати від 4000 до 6200 кіловат енергії залежно від погоди. До того ж незаперечна перевага установок SmartFlower - їхня мобільність, тобто панелі можна легко перевстановити на нове місце, будь-то дах, присадибна ділянка чи навіть авто.
Як повідомляв Укрінформ, за останні роки Україні вдалося досягти значних результатів у розвитку відновлюваної енергетики. Лише на початок 2022 року її встановлена потужність сукупно склала 9,5 ГВт, а обсяг інвестицій у галузь сягнув $12 млрд. Ймовірно, темпи її розвитку й надалі росли б, але через війну половина об’єктів відновлюваної енергетики перебуває під загрозою повної або часткової руйнації.