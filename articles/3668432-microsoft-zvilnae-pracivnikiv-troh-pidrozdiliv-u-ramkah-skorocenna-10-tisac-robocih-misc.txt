Корпорація Microsoft у четвер скоротила робочі місця (число) у підрозділах пристроїв Surface, апаратного забезпечення змішаної реальності HoloLens та Xbox у рамках оголошеного минулого місяця звільнення 10 000 працівників.

Як передає Укрінформ, про це повідомляє Bloomberg.
Скорочення персоналу у HoloLens ставить під сумніви реалізацію третього покоління окулярів поза межами запланованої версії для армії США.
В ігровому секторі Xbox звільнення відбулися у відділі маркетингу та у групі The Xbox Ecosystem, йдеться у повідомленні.
У четвер на електронну пошту працівників компанії Xbox надійшов лист від керівника Microsoft Gaming Філа Спенсера, у якому їм повідомляється про скорочення. Причин рішення вказано не було.
Загальна кількість звільнених працівників у компанії Microsoft становить 617 людей.
Минулого місяця корпорація оголосила про наміри скорочення 10000 робочих місць впродовж поточного кварталу, що становить близько 5% від загальної робочої сили компанії.
Частка прибутку Microsoft за минулий квартал, призначена для здійснення кадрових змін, сягнула 800 мільйонів доларів США.
Минулого місяця скорочення вплинули на студію, що розробляє відеоігри Microsoft Halo, та інших працівників групи змішаної реальності.
Команда розробників окулярів для армії США HoloLens теж не стала винятком. Після минуломісячного відхилення Конгресом запиту армії на 400 мільйонів доларів США на придбання 6900 одиниць бойових окулярів у поточному фінансовому році, Microsoft не буде отримувати замовлення на ці прилади у найближчий час.
Крім цього, компанія Yahoo в четвер анонсувала заплановане звільнення 20% персоналу у зв'язку з реструктуризацією підрозділу рекламних технологій, повідомляє агентство Reuters.
Як повідомляв Укрінформ, протягом останніх місяців великі технологічні компанії, такі як Google, Microsoft, Amazon, DELL, HP, Zoom, оголосили про скорочення тисяч співробітників.
Фото: Jeenah Moon/Bloomberg via Getty Images