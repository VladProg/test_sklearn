Уперше в своїй історії ЄС надає військову допомогу такого масштабу і вперше в історії готує, я вірю, позитивну оцінку внутрішнім реформам в Україні.

Про це він зазначив під час виступу на спеціальному засіданні Європейського парламенту, повідомляє кореспондент Укрінформу.

“Уперше в своїй історії ЄС надає військову допомогу такого масштабу і вперше в історії готує, я вірю, позитивну оцінку внутрішнім реформам в європейській країні, яка захищається у цій тотальній війні, і одночасно, воюючи, модернізує свої інституції. Ми наближаємось до Євросоюзу. Україна буде членом Євросоюзу, Україна, що перемагає, - членом Євросоюзу, Євросоюзу, що перемагає”, - сказав Зеленський.
Він поінформував, що сьогодні на засіданні Європейської ради матиме нагоду подякувати особисто главам держав і урядів Європи, чиї рішення за цей рік, за словами Президента, “дозволили дійсно нашому континенту зробити те, що попередня хвиля лідерів вважала неможливим”.
“Європа нарешті звільняється від руйнівної залежності від російського викопного палива, Європа очищується від корупційного впливу російського олігархічного бізнесу, Європа захищається від інфільтрації агентів російських спецслужб, які розглядали Європу вже навіть як місце для полювання за опонентами російської диктатури”, - підкресливПрезиден.
Як повідомлялося, Президент Володимир Зеленський у четвер перебуває з візитом у Брюсселі.
8 лютого Зеленський відвідав Велику Британію, де зустрівся з Королем Чарльзом III і Прем’єр-міністром Ріші Сунаком, а також з українськими військовослужбовцями, які проходять там навчання.
Увечері він прибув до Парижа, де зустрівся з президентом Франції Еммануелем Макроном та Федеральним канцлером Німеччини Олафом Шольцом.
Фото: European Union