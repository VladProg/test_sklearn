Національна опера України імені Т. Г. Шевченка завершила гастрольний тур містами Японії.

Про це повідомляє пресслужба Міністерства культури та інформаційної політики в Телеграмі, передає Укрінформ.
"27 вистав пройшли з тріумфальним успіхом та вкотре засвідчили найвищий виконавський рівень колективу головного музичного театру держави. Завершився тур 10-хвилинними оваціями", - йдеться в повідомленні.

Також зазначається, що у спільному виконанні дев'ятої симфонії Людвіга ван Бетховена взяли участь понад 180 артистів українського та японського хорів.
За період турне артистів Національної опери містами Японії з 13 грудня по 17 січня було заплановано дати 27 вистав.
Як повідомляв Укрінформ, гастролі Національної опери України в Токіо (Японія) проходять із тріумфальним успіхом, кожен виступ супроводжують овації та українські прапори.