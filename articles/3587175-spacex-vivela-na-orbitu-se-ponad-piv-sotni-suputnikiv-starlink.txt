Американська компанія SpaceX вивела на орбіту ще 52 мінісупутники для поповнення орбітального угруповання глобальної мережі інтернет-покриття системи Starlink.

Як передає Укрінформ, про це повідомляє Space.com.
Запуск ракети-носія Falcon 9 був здійснений з космодрому в Каліфорнії о 2.10 за київським часом.
Вже через 62 хвилини всі 52 мінісупутники були розгорнуті на запланованій орбіті.
Для SpaceX це вже був 45-й запуск цьогоріч. Всього компанія запустила понад 3 400 супутників Starlink.
Як повідомляв Укрінформ, ракета-носій Falcon 9 у неділю, 25 вересня, вранці вивела на орбіту чергову партію з 52 супутників для поповнення орбітального угруповання глобальної мережі інтернет-покриття системи Starlink.
Фото: SpaceX