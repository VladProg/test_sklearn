Дансько-українсько-шведський документальний фільм «Будинок зі скалок» претендуватиме на отримання “Оскара” цього року.

Як повідомляє кореспондент Укрінформу, про це було оголошено під час офіційної церемонії оприлюднення претендентів на цьогорічну відзнаку від Американської академії кінематографічних мистецтв і наук.
“Будинок зі скалок” розповідає реальні історії із життя дітей та вихователів Лисичанського центру соціально-психологічної допомоги. Його більш як двох років знімали на сході України.
Зауважимо, що документальний фільм про Україну вперше претендуватиме на отримання “Оскара” за майже століття вручення нагород. Він змагатиметься із чотирма іншими фільмами.
Як повідомляв Укрінформ, дансько-українсько-шведський документальний фільм «Будинок зі скалок» потрапив у шортлист премії «Оскар».
Володарів цьогорічного “Оскара буде оголошено у Голлівуді 12 березня.