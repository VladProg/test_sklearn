У понеділок Китай здійснив успішний запуск двох експериментальних супутників із космодрому Цзюцюань (Північно-Західний Китай).

Про це повідомляє Укрінформ із посиланням на Сіньхуа.
Запуск космічних апаратів "Шиянь-20А" і "Шиянь-20Б", які призначені для випробувань нових технологій космічного моніторингу, відбувся о 16:22 за пекінським часом за допомогою ракети-носія "Чанчжен-4В" (CZ-4C або "Великий похід-4В").

Супутники вийшли на задану орбіту.
Цей запуск став 454-м за рахунком для ракет-носіїв серії "Чанчжен".

Як повідомляв Укрінформ, раніше Китай запустив новий супутник дистанційного зондування. Запуск був здійснений з космодрому Тайюань на півночі Китаю о 02:31 п'ятниці за пекінським часом.
Фото: Сіньхуа