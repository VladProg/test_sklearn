Президент України Володимир Зеленський вніс до Верховної Ради подання про призначення Василя Малюка на посаду голови Служби безпеки України.

Відповідний проєкт постанови зареєстровано під номером 8425, повідомляє Укрінформ.
"Відповідно до пункту 14 частини першої статті 106 Конституції України вношу подання про призначення В. Малюка на посаду голови Служби безпеки України", – йдеться в тексті подання.
Як повідомляв Укрінформ, Президент Володимир Зеленський 17 липня 2022 року усунув від виконання обов’язків голови Служби безпеки України Івана Баканова. Наступного дня глава Української держави поклав тимчасове виконання обов’язків керівника СБУ на першого заступника Василя Малюка. Пізніше Зеленський вніс на розгляд парламенту проєкт постанови про звільнення Баканова з посади очільника СБУ.
19 липня Верховна Рада 265 голосами звільнила Баканова.