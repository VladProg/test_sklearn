В Обергофі (Німечччина) завершилася передостання гонка 56-го чемпіонату світу з біатлону.

Чоловічий масстарт на 15 км з чотирма вогневими рубежами виграв швед Себастьян Самуельссон, який з чистою стрільбою випередив на 9,6 секунди свого співвітчизника Мартіна Понсілуому (2 промахи), передає Укрінформ.

Бронзовим призером із трьома колами штрафу став Йоганнес-Тінгнес Бьо з Норвегії (відставання 38,8 секунди).
Українці Дмитро Підручний (4 промахи) та Антон Дудченко (3) фінішували відповідно на 23-у та 25-у місцях серед 30-ти учасників.
Жіноча гонка з масовим стартом на 12,5 км розпочнеться о 16.15.
На фото: Себастьян Самуельссон (biathlonlive.com).