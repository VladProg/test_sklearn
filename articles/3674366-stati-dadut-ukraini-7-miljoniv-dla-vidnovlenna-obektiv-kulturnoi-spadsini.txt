Держдепартамент США виділив у рамках окремої ініціативи $7 мільйонів на підтримку зусиль України щодо захисту її культурної спадщини в умовах масштабної агресії з боку росії.

Про це йдеться в офіційному повідомленні відомства, поширеному в четвер, передає Укрінформ.
«Ініціатива була розроблена для підтримки зусиль України із захисту та відновлення збитків, завданих об’єктам і колекціям української культурної спадщини, а також для розширення та зміцнення державно-приватного партнерства з громадянським суспільством в Україні», - зауважили в Держдепі.
При цьому відбуватиметься взаємодія з Мінкультури та інформаційної політики України, українськими громадськими організаціями та міжнародними партнерами. Ініціатива надаватиме пріоритет об’єктам культурної спадщини та колекціям, які безпосередньо постраждали від жорстокої війни рф в Україні.
Як повідомляв Укрінформ, у четвер адміністрація США анонсувала пакет нової допомоги Україні, яка охоплюватиме, зокрема, сфери оборони, бюджету й гуманітарної підтримки.