Головний тренер кіпрського АЕКа Хосе Луїс Ольтра прокоментував домашню перемогу своєї команди над футболістами «Дніпрі-1» (1:0) у першому матчі 1/16 фіналу Ліги конференцій.

Іспанський наставник кіпріотів залишився задоволений рахунком зустрічі, передає Укрінформ.
«Я дуже задоволений результатом. Гра видалася для важкою. Але нам вдалося зіграти зосереджено і без помилок в обороні. Ми намагалися грати першим номером і високо, але це було непросто, оскільки «Дніпро-1» - це дуже хороша команда з якісними футболістами у складі. Хоч у нас і були моменти, але можна сказати, що нас виручило стандартне положення. Ми ним скористалися. На відміну від суперника. Загалом, вважаю, АЕК зіграв добре. Діяли зі здоровим ступенем ризику. Наші футболісти показали себе справжніми бійцями, а наш воротар був, як завжди, на висоті», - сказав Ольтра.
Матч у відповідь відбудеться 23 лютого у місті Кошице (Словаччина).
Переможець протистояння за сумою двох поєдинків вийде до 1/8 фіналу турніру.
Фото: aek.com.cy.