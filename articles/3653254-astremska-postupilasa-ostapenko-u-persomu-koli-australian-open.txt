Українка Даяна Ястремська не змогла пробитися до другого кола Відкритого чемпіонату Австралії з тенісу, який розпочався у Мельбурні.

У стартовому раунді змагань Ястремська за 1 годину 10 хвилин поступилася 17-му номеру «посіву» Олені Остапенко з Латвії - 4:6, 2:6, передає Укрінформ.
Путівку до третього раунду змагань Остапенко розіграє з переможницею протистояння між угоркою Анною Бондар та Аною Богдан з Румунії.
Ястремська програла в першому колі на шостому турнірі серії Grand Slam поспіль. Востаннє Даяна виходила до другого раунду на Australian Open-2020.
Відкритий чемпіонат Австралії триватиме до 29 січня.
Фото: BTU.