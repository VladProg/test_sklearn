Месенджер Telegram випустив оновлення, яке включає низку нових цікавих функцій для користувачів.

Як передає Укрінформ, про це йдеться у блозі месенджера.
Відтепер “групи” в Telegram можуть підтримувати величезні спільноти з сотнями тисяч користувачів. Аби ці чати було легко читати, групи з понад 200 учасниками відтепер можуть увімкнути функцію гілок та створювати окремі простори для обговорення будь-якої теми.
Також зв’язуватися з іншими або знаходити публічні групи та канали стане легше за допомогою псевдонімів. Крім одного основного псевдоніма, користувачі Telegram тепер можуть призначити кілька колекційних псевдонімів для кожного свого акаунту чи публічного чату.
Серед іншого Telegram додав перетворення голосу на текст для відеоповідомлень для Premium-користувачів, 12 нових пакунків емодзі, оновлений нічний режим для iOS та зміна розміру тексту на Android.
Також є незначні покращення дизайну в месенджері.
Як повідомляв Укрінформ, нова функція соціальної мережі "Iнстаграм", спрямована на допомогу в пошуку зниклих дітей, незабаром запрацює в Україні.