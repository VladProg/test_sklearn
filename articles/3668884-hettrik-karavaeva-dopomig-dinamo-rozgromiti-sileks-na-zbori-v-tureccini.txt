Київське «Динамо» продовжує підготовку до весняної частини футбольного сезону на турецьких зборах.

Як повідомляє пресслужба «біло-синіх», команда Мірчі Луческу у черговому товариському поєдинку здобула впевнену перемогу над північномакедонським «Сілексом» - 4:0, передає Укрінформ.
До перерви автором хет-трику став Олександр Караваєв, який відзначився на 21-й, 30-й та 43-й (з пенальті) хвилинах. Наприкінці матчу перевагу киян збільшив влучний удар Антона Царенка (88).
Наступним суперником «Динамо» 12 лютого буде румунська «Політехніка».
Як повідомлялося, на першому тренувальному зборі кияни обіграли данський «Вайле» (2:0) та північномакедонську «Шкендію» (1:0). Раніше на зборі в Туреччині «Динамо» перемогло румунською «Унірю Деж» (5:1), програло австрійському «Рапіду» (0:4), поступилося словенському «Марібору» (0:2) і зіграло внічию з австрійською «Аустрією Лустенау» (2:2).
У турнірній таблиці Української прем'єр-ліги (УПЛ) кияни посідають третю позицію. Свій наступний матч у чемпіонаті України «Динамо» проведе 4 березня з «Інгульцем».
Фото: fcdynamo.com.