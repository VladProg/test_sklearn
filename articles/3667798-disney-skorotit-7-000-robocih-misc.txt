Компанія Disney оголосила про масштабну реструктуризацію, в межах якої скоротить 7 000 робочих місць, аби заощадити $5,5 мільярда і зробити свій потоковий бізнес прибутковим.

Про це повідомляє Укрінформ із посиланням на Reuters.
Звільнення зачеплять приблизно 3,6% глобального штату Disney.
Зазначається, що відповідно до плану скорочення витрат, компанія буде реструктуризована на три сегменти: підрозділ розваг, який охоплює кіно, телебачення та потокове передавання; підрозділ ESPN, орієнтований на спорт; парки Disney, враження та продукти.
«Реорганізація приведе до більш економічно ефективного, скоординованого підходу до наших операцій. Ми прагнемо працювати ефективно, особливо в складних умовах», — сказав гендиректор Боб Айгер.
За його словами, стримінговий сервіс залишається ключовим пріоритетом Disney.
Як повідомляв Укрінформ, протягом останніх місяців великі технологічні компанії, такі як Google, Microsoft, Amazon, DELL, HP, Zoom, оголосили про скорочення тисяч співробітників.