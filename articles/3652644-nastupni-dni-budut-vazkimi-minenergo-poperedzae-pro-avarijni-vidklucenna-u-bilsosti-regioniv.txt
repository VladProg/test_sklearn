Через сьогоднішні ворожі ракетні атаки у більшості регіонів Україні вводяться аварійні відключення електроенергії.

Як передає Укрінформ, про це міністр енергетики України Герман Галущенко повідомив у Фейсбуці.
"Сьогодні ворог знову атакував об’єкти генерації та електричні мережі країни. Є влучання у Харківській, Львівській, Івано-Франківській, Запорізькій, Вінницькій та Київській областях. Через обстріли в більшості регіонів вводяться аварійні відключення", - зазначив Галущенко.
Він наголосив, що наступні дні будуть важкими.
Енергетики вже працюють над відновленням постачання електроенергії.
Як повідомляв Укрінформ, 14 січня російські війська завдали масованого ракетного удару по Україні. Відомо про обстріли критичної інфраструктури у Львові, на Харківщині, лунали вибухи в Києві та області.