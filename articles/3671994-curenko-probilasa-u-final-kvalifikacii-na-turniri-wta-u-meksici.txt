Українка Леся Цуренко подолала перше коло відбору до основної сітки турніру Жіночої тенісної асоціації (WTA) - Merida Open Akron - у Мериді (Мексика) із призовим фондом $259,3 тис.

У півфіналі кваліфікації Цуренко (№101 рейтингу WTA) за 1,5 години завдала поразки американці Керолайн Доулхайд (№185) - 6:2, 6:4, передає Укрінформ.
За вихід до основної сітки змагань Цуренко зустрінеться з італійкою Лукрецією Стефаніні (№127), яка взяла гору над аргентинкою Марією Лурдес Карле (№156) - 6:0, 7:6 (7:1).
Турнір у Мериді триватиме до 26 лютого.
Фото: Getty Images.