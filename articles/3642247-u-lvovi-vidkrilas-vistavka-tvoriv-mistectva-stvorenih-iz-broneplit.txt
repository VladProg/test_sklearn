У Львові відкрилася виставка, на якій експонують створені на використаних бронеплитах військових твори мистецтва.

Як передає Укрінформ, про це повідомила Львівська міська рада.
«Збройні сили України передали «відпрацьовані» бронеплити, що вже успішно виконали свою місію в бою – зупинили ворожі кулі й осколки. А відомі українські митці Іван Марчук, Тіберій Сільваші, Назар Білик, Петро Бевза, Андрій Блудов, Юрій Вакуленко, Олексій Сай, Світлана Ратошнюк, Антон Логов, Леонід Колодницький, іконописець Андрій Охоцький перетворили ці бронеплити на артоб’єкти з ексклюзивними історіями», - йдеться у повідомленні.






У Львові відкрилась виставка творів мистецтва, створених із бронеплит / Фото: city-adm.lviv.ua




























Зазначається, що із бронеплит створено 12 унікальних артоб’єктів. Одним із них є ікона «Архістратиг Михаїл», яку намалювали з благословення Блаженнійшого Митрополита Київського і всієї України Епіфанія, а ще один підписали керівники вищих органів влади. Всі ці мистецькі твори згодом продадуть, щоб зібрати кошти на нові сучасні плити.
Виставка мистецького проєкту «АртБроня» (ArtArmor) експонуватиметься до 17 січня в Музеї-Арсеналі Львівського історичного музею.