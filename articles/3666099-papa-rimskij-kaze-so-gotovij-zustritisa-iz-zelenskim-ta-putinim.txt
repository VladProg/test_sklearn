Папа Римський Франциск запевнив, що він готовий провести зустріч із Президентом України Володимиром Зеленським та російським диктатором володимиром путіним.

Про це передає Укрінформ із посиланням на Радіо Свобода.
«Я відкритий для зустрічі з обома президентами – Україною та росією», – заявив понтифік під час пресконференції.
Він також додав, що досі не відвідав Київ, оскільки зараз ще немає можливості приїхати до москви. Але Франциск зазначив, що просить про діалог.
Нагадаємо: папа Римський 9 січня у щорічній промові перед акредитованими у Ватикані дипломатами заявив, що війни, подібні до війни в Україні, де цивільні території піддаються безладному знищенню, «є злочином проти Бога та людства».
У різдвяній промові 25 грудня папа Франциск згадав про «українців, які переживають це Різдво в темряві, холоді, далеко від своїх домівок через знищення, спричинені десятьма місяцями війни».