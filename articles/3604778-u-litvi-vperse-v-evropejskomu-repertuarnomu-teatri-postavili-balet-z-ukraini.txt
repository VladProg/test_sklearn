У Литві вперше в європейському репертуарному театрі поставили балет з України.

Як передає Укрінформ, про це Міністерство культури та інформаційної політики України повідомляє у Телеграмі.
“Аладдіна” на музику Олександра Родіна було створено на замовлення Київської опери і прем’єра цього балету відбулася 8 жовтня 2021 року на сцені театру.

“Диригентська постановка Сергія Голубничого, хореографія і лібрето Сергія Кона, костюми Дмитра Куряти, сценографія Наталії Клісенко із залученням відеоарту, та культовий сюжет віртуозно поєднались у видовищній постановці, якій вдалось заволодіти увагою та вдовольнити вибагливі запити сучасного українського глядача”, - сказано в повідомленні.
Як повідомляв Укрінформ, МКІП сподівається отримати від ЮНЕСКО фінансову допомогу для закладів культури, зокрема, театрів, які знаходяться на деокупованих територіях. Уже відправлені списки таких об’єктів.
Фото: Телеграм МКІП