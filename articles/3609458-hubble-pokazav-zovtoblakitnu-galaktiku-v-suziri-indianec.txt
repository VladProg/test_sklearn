Космічний телескоп NASA/ESA Hubble завдяки камері Wide Field Camera 3 зробив світлину масштабної спіральної галактики NGC 7038, що знаходиться у сузір’ї Індіанець.

Як передає Укрінформ, про це повідомляє обсерваторія.
Космічний об'єкт розташований на відстані 220 мільйонів світлових років від планети Земля.
Зазначається, що центр галактики має овальну форму з чотирма синіми спіральними “рукавами” навколо нього. При цьому сам центр галактики яскраво сяє блідо-жовтим світлом.

На зображені також можна побачити помаранчевий пил як у центрі NGC 7038, так і біля її “рукавів”.
Над і під галактикою на чорному тлі видно дуже багато маленьких зірок та інших галактик.
Відкрив цей об'єкт британський астроном німецького походження Джон Гершель, який уперше спостерігав за ним 30 вересня 1834 року.
Як повідомляв Укрінформ, космічний телескоп NASA/ESA Hubble завдяки камері Advanced Camera for Surveys зробив світлину двох спіральних галактик в галактичному триплеті Arp 248 — також відомому як «Трійнята Вайлда».
Фото: ESA/Hubble & NASA, D. Jones Acknowledgement: G. Anand, L. Shatz