Телескоп Very Large Telescope, який керується Європейською південною обсерваторією (ESO) у Чилі, зробив світлини найлегшої екзопланети біля зірки AF Leporis.

Як передає Укрінформ, про це повідомляє Space.com.
Зазначається, що космічний об’єкт розташований за 87,5 світлових років від Землі в сузір'ї південної півкулі неба Заєць.
За словами астрономів, ця екзопланета є найлегшою з усіх, виявлених на сьогодні у Всесвіті.

Фото: NASA
Зірка AF Leporis приблизно така ж масивна й гаряча, як і Сонце. При цьому екзопланета є набагато молодшою за Сонце. Маючи вік 24 мільйони років, вона приблизно у 200 разів молодша за Землю.
Молодий вік робить AF Leporis та його планетну систему особливо інтригуючим для астрономів, оскільки вона може надати важливу інформацію про еволюцію Сонячної системи.
Як повідомляв Укрінформ, космічний телескоп NASA/ESA Hubble сфотографував масштабне скупчення галактик, що знаходяться в сузір'ї Кита.