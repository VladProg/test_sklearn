Колишній чемпіон світу в надважкій вазі Ентоні Джошуа (24-3, 22 КО) оголосив, що проведе наступний бій з Джермейном Франкліном (21-1, 14 КО).

Про це британець повідомив в Інстаграмі, передає Укрінформ.
Поєдинок відбудеться 1 квітня на O2 Arena в Лондоні. В останньому своєму поєдинку, який відбувся 20 серпня, Джошуа програв Олександру Усику.
Франклін востаннє виходив на ринг 26 листопада. Тоді він за очками поступився Ділліану Вайту.
Фото: Sky Sports