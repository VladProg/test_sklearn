На тренувальному зборі футболістів київського «Динамо» в Туреччині за індивідуальною програмою працювали нападник Артем Бєсєдін, і півзахисники Беніто та Джастін Лонвейк.

Ці гравці обмежилися біговою роботою, передає Укрінформ.
У четвер динамівці проведуть два тренування, а свій другий контрольний матч на зборі зіграють у суботу, 28 січня, проти словенського «Марибора». У першій зустрічі кияни програли австрійському «Рапіду» (0:4).
До тренувань у загальній групі повернувся провідний хавбек Віталій Буяльський. З першого дня працює з командою хавбек Богдан Лєднєв.
Підопічні Мірчі Луческу посідають третє місце у турнірній таблиці УПЛ. Наступний матч чемпіонату України команда проведе з «Інгульцем». Базовий день туру - 4 березня.
Фото: fcdynamo.com.