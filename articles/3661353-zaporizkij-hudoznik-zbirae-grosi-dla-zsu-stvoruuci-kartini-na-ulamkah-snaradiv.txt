Запорізький художник малює на уламках снарядів. Роботи продає, а гроші віддає на потреби ЗСУ. Сьогодні 28 січня у приміщенні Запорізького художнього музею відкрилась виставка робіт Вадима Міткова «Життя на уламках».

Про це повідомляє кореспондент Укрінформу.
"Почав малювати в жовтні. Всього на виставці представлено 45 робіт, а загалом намалював приблизно 80 штук. Кожен уламок має свою історію та свій сенс", - каже митець.
Уламки снарядів, які є свого роду полотнами, йому передають військові волонтери. За словами волонтерки Віолети Бородіної, в соціальних мережах було багато охочих придбати роботи Міткова. Так і народилась ідея виставляти їх на аукціон, а зібрані гроші віддавати на потреби ЗСУ.






Запорізький художник ствоює картини на уламках снарядів / Фото: Дмитро Смольєнко, Укрінформ














































Волонтери додали, що вже купили для військових, у тому числі і на кошти від продажу картин, рації та тепловізори.