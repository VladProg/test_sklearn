Британський художник Бенксі опублікував своє нове графіті, намальоване в українській Бородянці.

Про це повідомляє Укрінформ із посиланням на Інстаграм художника.
Як видно з фото, малюнок зроблений на стіні зруйнованого будинку у Бородянці, яка сильно постраждала при наступі російських військ.
Художник намалював дівчину-гімнастку у стійці на руках догори ногами, ніби спираючись на руїни будинку. Автор підписав свою роботу так – «Бородянка, Україна».

Як повідомляв Укрінформ, наприкінці березня у Лондоні на благодійному аукціоні з підтримки дитячої лікарні «Охматдит» продали унікальну антивоєнну картину Бенксі Вanksy’s CND Soldiers, unsigned за 81 тисячу фунтів стерлінгів (понад 106 тисяч доларів).
Усі зібрані гроші мали передати дитячій лікарні «Охматдит» у Києві, де лікують поранених дітей, які постраждали внаслідок російської агресії.

Бенксі — псевдонім скандально відомого англійського андерграундного художника графіті, політичного активіста та режисера, особа котрого не встановлена.