Каліфорнійська компанія Meyers Manx представила електричний баггі Meyers Manx 2.0 Electric.

Як передає Укрінформ, про це повідомляє Car and Buzz.
Потужність двигуна становить 202 кінських сил, а крутний момент становить 240 Нм. Баггі має можливість проїхати на одній зарядці до 482 кілометрів.

Загальна вага транспортного засобу не перевищує 748 кг.

При цьому розгін невеликого електричного автомобіля з «нуля» до 96 км за годину дорівнює 4,5 секунди.
«Новий Manx 2.0 Electric створений, щоб перевершити Ваші очікування. Він простий і привабливий і передає дух грайливості. Нестаріючий дизайн виявляє в Вас вашу внутрішню дитину», — заявив генеральний директор компанії Фрімен Томас.
Вартість одного екземпляра Meyers Manx 2.0 Electric поки що невідома.
Зазначається, що поставки клієнтам розпочнуться у 2024 році, хоча за спеціальною програмою Meyers Manx Beta компанія сподівається доставити 50 автомобілів спеціальним клієнтам вже у 2023 році.
Як повідомляв Укрінформ, німецький автовиробник BMW презентував новий електричний седан BMW i4 eDrive35.
Фото: carbuzz.com