Українська тенісистка Катаріна Завацька здобула право зіграти в основній сітці турніру WTA 1000 у Дубаї (ОАЕ) із призовим фондом $2,788,468.

Катаріна (№277 WTA) у фіналі відобору легко перемогла румунку Штефанію Божике (831) - 6:2, 6:1, передає Укрінформ.
Тенісистки провели на корті 1 годину 23 хвилини.
В основній сітці представлені відповідно перша та друга «ракетки» України Ангеліна Калініна (33) і Марта Костюк (55).
Основна стадія змагань Dubai Duty Free Tennis Championships пройде 19-25 лютого.
Фото: btu.org.