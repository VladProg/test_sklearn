Українські кіберзахисники здобули персональні дані найманців російської ПВК «Вагнер».

Про це повідомив у Телеграмі глава Мінцифри Михайло Федоров, передає Укрінформ.
«Сайт групи Вагнера, яка збирає російських в’язнів для війни в Україні, зламано IT-Армією! Всі персональні дані найманців у нас!», - написав міністр.

Він наголосив, що на кожного ката, вбивцю та ґвалтівника чекає сурове покарання, і помста неминуча.
Як повідомлялося, у російських колоніях вербувальники ПВК «Вагнера» почали «умовляти» ув'язнених підписати контракт і вирушити на війну проти України, погрожуючи, що інакше їх все одно відправлять згодом, але вже безкоштовно.