Українська легкоатлетка Марина Бех-Романчук стала призеркою турніру World Athletics Indoor Tour Gold, що відбувся у Карлсруе (Німеччина).

Як повідомляє НОК України, Бех-Романчук виграла бронзову нагороду у потрійному стрибку із результатом 14,41 метра, передає Укрінформ.
Перші місця у цьому виді змагань посіли кубинки Ліодагміс Повеа (14,64) та Леяніс Перес-Ернандес (14,45).
Нагадаємо, Марина Бех-Романчук є чинною віцечемпіонкою світу у приміщенні та чемпіонкою Європи-2022.
Фото: Getty Images.