росіяни намагалися перешкоди проведенню онлайн-аукціону робіт британського художника Бенксі щодо збору коштів для України.

Як передає Укрінформ, про це повідомляє The Guardian.
Бенксі, всесвітньо відомий графіті-художник, спочатку оголосив про аукціон 50 своїх малюнків-трафаретів через сайт благодійного фонду Legacy of War Foundation для збору коштів на підтримку друзів в Україні.

Шанувальники повинні були зареєструватися в Інтернеті, щоб отримати принти, які зображують мишу, що ковзає по стінці коробки з написом «КРИХКЕ». Один принт коштує 5 000 фунтів стерлінгів.
За даними Legacy of War, виникла проблема з шахрайськими реєстраціями.
“Сайт отримав понад 1 мільйон запитів на реєстрацію (і 3500 “ворожих атак” з російських IP-адрес), тому ми нині цінуємо ваше терпіння», - заявили у фонді, додавши, що незабаром проінформують успішних заявників.
Як повідомляв Укрінформ, всесвітньо відомий британський вуличний художник Бенксі виставив на продаж через сайт благодійного фонду Legasy Of War 50 своїх малюнків-трафаретів, а отримані кошти планує передати на допомогу для України.