Популярний перекладач DeepL з 14 вересня увів для використання українську мову. Цьогріч українська мова стала лідером серед запитів від користувачів, тому команда інженерів та мовних експертів компанії прискорила розробку та запуск програмного забезпечення, щоб це відбулося якнайшвидше.

Як повідомляє Укрінформ, українська мова стала 29 мовою світу, яка відтепер доступна користувачам DeepL.
«Мова - це невіддільна частина існування, яка допомагає нам орієнтуватися у мінливих життєвих обставинах та бути на зв’язку з іншими, - зазначив генеральний директор DeepL Ярослав Кутиловскі. - Сподіваюсь, що введення до перекладача української мови допоможе тим, хто зустрівся зі складнощами спілкування у новій країні».
Переклади від DeepL звучать дуже природно, наче їх виконала людина. Все це завдяки унікальній технології нейронної мережі, яка виявляє лінгвістичні тонкощі. Команда розробників важко працювала, щоб запустити українську якнайшвидше, та продовжує вдосконалювати якість перекладу разом з іншими мовами. Користувачі можуть безплатно перекладати українською на DeepL.com за допомогою комп’ютера, мобільних додатків та API.
Про DeepL
DeepL — німецька компанія штучного інтелекту, яка з його допомогою прагне побороти мовні бар’єри. За результатами сліпих тестів перекладач DeepL з 2017 року визнано найкращим перекладачем у світі. DeepL також надає професійні продукти компаніям, організаціям та перекладачам. На сьогодні більш ніж півмільярда людей скористалися послугами DeepL.