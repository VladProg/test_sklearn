У грузинському горному курорті Бакуріані розпочався чемпіонат світу зі сноубордингу та фрістайлу.

Першу нагороду до скарбнички збірної України принесли фрістайлісти Олександр Окіпнюк, Дмитро Котовський та Анастасія Новосад, передає Укрінформ.
У фіналі командних змагань з лижної акробатики українське тріо із результатом 260,57 бала посіло третє місце, здобувши бронзові нагороди.
«Золото» у цій дисципліні виграли представники США (331,37), «срібло» дісталося фрійсталістам Китаю (328,14).
ЧС-2023 зі сноубордингу та фрістайлу триватиме до 5 березня.
Фото: AP.