Народного депутата Миколу Тищенка виключили зі складу політичної партії "Слуга народу".

Про це голова партії Олена Шуляк повідомила в Телеграмі, передає Укрінформ.

"Керуючись положеннями п. 9.1.22 статті 9 статуту партії "Слуга народу", ухвалила рішення про виключення народного депутата Миколи Тищенка з партії", – зазначила вона.
Раніше пресслужба посольства України в Таїланді повідомила про те, що 27 січня в готелі Novotel у Бангкоку запланована зустріч народного депутата, заступника голови парламентської фракції "Слуга народу" Миколи Тищенка з представниками української громади для "обговорення питань покращення взаємодії".
Тищенка вже звільнили з посади заступника голови парламентської фракції "Слуга народу" та незабаром виключать зі складу фракції.