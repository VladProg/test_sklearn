На чемпіонаті світу з біатлону в Обергофі (Німечччина) пройшла жіноча індивідуальна гонка на 15 км з чотирма вогневими рубежами.

Переможницею біатлонного «марафону» стала Ганна Еберг зі Швеції, яка подолала дистанцію за 43 хвилини 36,1 секунди (1 хвилина штрафу), передає Укрінформ.
«Срібло» виграла співвітчизниця чемпіонки Лінн Перссон, яка пройшла трасу без промахів (+10,3 секунди), «бронза» дісталася італійці Лізі Віттоцці (1 хвилина штрафу; +28,0 секунди).
Краща серед українок - Юлія Джима, яка із 5-ма промахами показала 40-й результат (+5.45,5).
Любов Кип'яченкова (8 штрафних хвилин) посіла 82-е місце, Анна Кривонос (6) - 85-е. Анастасія Меркушина не стартувала.
Загалом до заявки потрапило 94 біатлоністки.
16 лютого в Обергофі відбудеться одиночна змішана естафета.
ЧС-2023 з біатлону триватиме до 19 лютого.
Фото: biathlonworld.com.