Після візиту до Великої Британії Президент України Володимир Зеленський увечері в середу прилетів до Франції.

Про це повідомляє BFM TV, передає Укрінформ.
Зазначається, що літак із Зеленським приземлився у паризькому аеропорту Орлі.
На льотному полі Президента зустрічав міністр збройних сил Франції Себастьєн Лекорню.

Володимир Зеленський у Фейсбуку зазначив: "Прибув до Парижа для зустрічі з Президентом Франції Еммануелем Макроном і канцлером Німеччини Олафом Шольцом".

Відео: Володимир Зеленський, Фейсбук

"Вірю, що сьогодні ми посилимо нашу єдність!", - наголосив Президент.

Раніше повідомлялося, що Володимир Зеленський після візиту до Великої Британії у середу прибуде у Париж, де зустрінеться з президентом Франції Еммануелем Макроном та канцлером Німеччини Олафом Шольцом.
У четвер Зеленський має взяти участь у саміті Євросоюзу у Брюсселі.