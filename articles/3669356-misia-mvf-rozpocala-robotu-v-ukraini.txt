Місія Міжнародного валютного фонду на чолі з Гевіном Греєм розпочинає дискусії з представниками влади України з метою підготовки до перегляду Моніторингової програми.

Про це йдеться у заяві Постійного представника Міжнародного валютного фонду в Україні Ваграма Степаняна, яка є у розпорядженні Укрінформу.


«Місія МВФ на чолі з Гевіном Греєм розпочинає сьогодні дискусії з представниками влади України з метою підготовки до перегляду Моніторингової програми за участю Ради директорів», - йдеться в заяві.


Як повідомляв Укрінформ, Національний банк України сподівається укласти нову програму з Міжнародним валютним фондом на початку II кварталу.