Кабінет Міністрів на засіданні в суботу ухвалив рішення, яким припинив дію угоди з урядом росії про співробітництво в сфері дослідження і використання космічного простору в мирних цілях, яка була підписана 1996 року.

Про це повідомив у Телеграмі постійний представник Кабміну у Верховній Раді Тарас Мельничук, передає Укрінформ.
«Припинено дію угоди між урядом України і урядом рф про співробітництво в сфері дослідження і використання космічного простору в мирних цілях, вчиненої 27 серпня 1996, та протоколу між Кабінетом Міністрів України і урядом РФ про внесення змін до угоди між урядом України і урядом рф про співробітництво в сфері дослідження і використання космічного простору в мирних цілях, вчиненого 26 листопада 2010», - зазначив Мельничук.
Як повідомлялося, колись ця угода була основоположним документом, який регулював двостороннє співробітництво у сфері дослідження і використання космічного простору в мирних цілях.