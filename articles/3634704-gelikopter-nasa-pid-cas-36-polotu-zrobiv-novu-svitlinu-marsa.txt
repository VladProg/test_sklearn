Національне управління з аеронавтики і дослідження космічного простору США (NASA) заявило про успішне завершення вже 36-го польоту свого марсіанського гелікоптера Ingenuity.

Як передає Укрінформ, про це повідомляє Лабораторія реактивного руху NASA (JPL) у Твіттері.
«Марсіанський гвинтокрил Ingenuity нещодавно завершив 36-й політ, протримавшись над поверхнею Марса трохи більше хвилини (60,5 секунди)!», - заявили в JPL.

У Лабораторії також зазначили, що в ході свого польоту, який відбувся ще 10 грудня, гелікоптер NASA пролетів 7 517 метрів. Максимальна висота, яку набирав Ingenuity, дорівнювала 14 метрів.
Як і попередні два рази, «марсіанский» гвинтокрил здійснював посаду на тому ж самому місці, звідки й злітав (аеродром X).
Під час свого польоту Ingenuity також зробив нову чорно-білу світлину Червоної планети.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2021 року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.
Фото: NASA