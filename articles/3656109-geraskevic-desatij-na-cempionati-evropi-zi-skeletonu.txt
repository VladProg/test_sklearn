Українець повторив особистий рекорд.

Український скелетоніст Владислав Гераскевич посів десяте місце на чемпіонаті Європи, який пройшов у німецькому Альтенберзі, передає Укрінформ.

Переможцем став Метт Вестон із Великої Британії, німець Крістофер Грьоттер – другий, «бронза» - в Акселя Юнгка з Німеччини.

За підсумками цієї гонки також визначились призери етапу Кубка світу.

Для Гераскевича цей чемпіонат Європи став шостим у кар'єрі. На минулорічному Євро Владислав встановив особистий рекорд, посівши десяте місце.

Гераскевичу цього року вдалося повторити свій найкращий результат – він фінішував 10-м серед європейських спортсменів, програвши чемпіону 2,3 секунди.

Як повідомляв Укрінформ, у У німецькому Альтенберзі на 5-му етапі Кубка світу-2022/23 зі скелетону Гераскевич посів 13-те місце.

Фото: IBSF