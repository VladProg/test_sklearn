У зв’язку з потеплінням обсяги відключення електроенергії цими вихідними можуть зменшитись.

Про це заявив голова правління НЕК Укренерго Володимир Кудрицький під час національного телемарафону, передає Укрінформ із посиланням на NV.ua.

«На вихідні очікуємо на потепління, і нам знову буде легше "упакувати" споживання в той обсяг генерації, який ми маємо», — заявив він.
Кудрицький також додав, що енергетики роблять все, щоб збільшити обсяги генерації електроенергії.
Як повідомлялося, енергосистема України зазнала 11 ракетних і 14 безпілотних атак ворога. Пошкодження об’єктів генерації та магістральних мереж складні і масштабні. Їх відновлення все ще потребує значних ресурсів і часу.
Масовані атаки російських загарбників на українську енергетичну інфраструктуру тривають з 10 жовтня.
10 січня генеральний директор YASNO Сергій Коваленко заявив, що у Києві, найбільш імовірно, відключатимуть електрику в усіх світло-сірих зонах графіка.