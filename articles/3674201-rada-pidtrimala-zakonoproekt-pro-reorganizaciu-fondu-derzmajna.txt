Верховна Рада прийняла в першому читанні законопроєкт №8250, який направлений на покращення управлінської структури Фонду державного майна.

Про це повідомляє Укрінформ з посиланням на пресслужбу ФДМУ.
«Фонд державного майна – це не лише головний офіс, а й 12 регіональних відділень, кожне з яких є окремою юридичною особою. Після ухвалення закону Фонд функціонуватиме як цілісна юридична особа», - йдеться в повідомленні.
Документ направлений на врегулювання управлінських процесів всередині ФДМУ. Він створить єдиний підхід до системи добору кадрів і управління, а також цифровізує внутрішній документообіг та вдосконалить систему аналізу ризиків.
«Фонд буде ефективніше управляти державними активами, наповнювати державний бюджет за рахунок приватизації та створювати нові робочі місця», - переконанні у ФДМУ.
Як повідомлялось, Кабінет Міністрів 21 лютого передав в управління Фонду держмайна конфісковані активи росіян в Криму, які підтримали дії російських військових в Україні або виправдовували воєнні дії проти України.