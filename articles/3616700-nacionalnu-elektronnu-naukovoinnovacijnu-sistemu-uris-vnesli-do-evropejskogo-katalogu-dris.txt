Уряд затвердив Положення про Національну електронну науково-інформаційну систему «URIS».

Про це повідомляє Міністерство освіти та науки, передає Укрінформ.
"Національна електронна науково-інформаційна система URIS (Ukrainian Research Information System) створена з метою зберігання, аналізу, моніторингу та управління даними про наукову і науково-технічну діяльність працівників українських закладів освіти та наукових установ. З ініціативи міжнародної некомерційної асоціації ЕuroCRIS, яка об’єднує європейських фахівців та науково-дослідні інформаційні системи з управління дослідницькою інформацією, систему URIS було внесено до каталогу дослідницьких інформаційних систем DRIS", - йдеться у повідомленні.
Інформацію про електронну систему URIS у каталозі DRIS можна переглянути за посиланням.
DRIS є міжнародним каталогом систем управління науковою інформацією, головна мета якого – збір вичерпної інформації щодо впровадження систем СRIS (Current Research Information System) в європейському дослідницькому просторі. Станом на 2022 рік, до каталогу DRIS внесено понад 1 тис. електронних систем з багатьох країн світу.
Також, як повідомили в МОН, фахівців ДНТБ України Сабіну Аугунас та Наталю Калюжну внесли до міжнародної робочої групи «Національні та регіональні дослідницькі портали», створеної з ініціативи ЕuroCRIS у співпраці з проєктом RIS Synergy.