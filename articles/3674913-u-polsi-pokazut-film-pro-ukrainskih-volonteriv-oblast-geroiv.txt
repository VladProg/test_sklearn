Польська телекомпанія TVP Bądźmy Razem покаже на своїх каналах український фільм «Область Героїв».

Про це повідомляє Державне агентство з питань кіно на сторінці у Фейсбуці, передає Укрінформ.
"До роковин повномасштабного вторгнення найбільша польська телекомпанія TVP Bądźmy Razem покаже на всіх своїх каналах фільм «Область Героїв», дубльований польською мовою", - йдеться в повідомленні.

За словами автора і продюсера фільму Олексія Комаровського, незабаром стрічку також покажуть в Ізраїлі, Литві, Латвії та Індії.
Фільм "Область Героїв" - це кінореконструкція реальних історій простих українців. Його присвячено всім волонтерам, які ціною власного життя врятували тисячі людей. Глядач побачить відверту кіносповідь про події, які відбувалися під час окупації у Бучі, Ворзелі, Гостомелі, Ірпені та інших містах і селах.
Режисер фільму Артур Лерман, він також є автором сценарію разом зі Стефанією Білою.