Вітчизняні видавці можуть дистанційно долучитися до книжкового ярмарку в Гвадалахарі (Мексика), передавши до 12 листопада примірник книжки для презентації на українському стенді.

Про це повідомляє Український інститут книги на сторінці у Фейсбуці, передає Укрінформ.
"Цьогоріч із 26 листопада по 4 грудня у мексиканському місті Гвадалахара відбудеться книжковий ярмарок, в межах якого Посольство України в Мексиці організовує український стенд", - йдеться в дописі.
Зазначається, що видавці з України можуть дистанційно взяти участь, безповоротно передавши представникам посольства по одному примірнику книжок, які будуть виставлені на стенд. Дедлайн передачі книжок сягає 12-го листопада. УІК інформує, що для участі в книжковому ярмарку в Гвадалахарі необхідно заповнити спеціальну форму.
Як повідомлялося, ярмарок проводиться щорічно з 1987 року в Гвадалахарі, другому за величиною місті Мексики у виставковому центрі Експо Гвадалахара. Програма ярмарку зосереджена на трьох стратегічних цілях: повернення громадських просторів для читання в парках та інших доступних місцях, зміцнення соціальних зв’язків та згуртованості й посилення сусідської ідентичності за допомогою зв’язків між поколіннями, розповідям історій та вуличної поезії. У 2021 році на ярмарку було представлено 1223 видавництв з 37 країн світу, які запропонували 240 000 найменувань у виставковій зоні.