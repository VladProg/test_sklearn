Заступник голови фракції "Слуга народу" Микола Тищенко анонсував зустріч з представниками української громади у Таїланді.

Як передає Укрінформ, про це йдеться у повідомленні Посольства України в Таїланді у Фейсбуці.
"Посольство запрошує вас на зустріч з народним депутатом України 9-го скликання паном Миколою Тищенком для обговорення питань покращення взаємодії з представниками української громади в Королівстві Таїланд", - ідеться у повідомленні. Зазначається, що захід відбудеться 27 січня у Бангкоку.
Як повідомляв Укрінформ, 23 січня Президент України Володимир Зеленський підписав указ, згідно з яким народні депутати та інші посадовці не зможуть виїжджати з України під час воєнного стану з недержавною метою.
24 січня генпрокурор Андрій Костін звільнив з посади свого заступника Олексія Симоненка, який наприкінці 2022 року їздив у відпустку до Іспанії.