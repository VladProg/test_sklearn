Перша «ракетка» України Олексій Крутих виграв другий поєдинок поспіль на турнірі Асоціації тенісистів професіоналів (ATP) серії Challenger Tour в Тенерифе (Іспанія) з призовим фондом $73 тис.

22-річний киянин (№176 рейтингу АТР) у трьох сетах переграв француза Валентена Роє (№321) - 6:4, 6:7 (5:7), 6:3, передає Укрінформ.
Суперники провели на корті 2,5 години.
У чвертьфіналі Крутих зіграє проти другого номера «посіву» італійця Маттео Арнальді (№130).
Турнір в Тенерифе триватиме до 5 лютого.
Фото: btu.org.