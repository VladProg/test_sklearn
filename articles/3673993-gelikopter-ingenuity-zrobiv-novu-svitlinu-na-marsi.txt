Американське космічне агентство NASA провело в рамках дослідницької місії вже 44-й запуск на Марсі гелікоптера Ingenuity, який під час свого польоту зробив нову світлину.

Про це у Твіттері повідомляє Лабораторія реактивного руху NASA, передає Укрінформ.
«На вихідних Ingenuity завершив політ номер 44, подолавши відстань 333,81 м над поверхнею Марса за 141,26 секунди», - йдеться у повідомленні.

При цьому гвинтокрил під час свого польоту також зробив нове чорно-біле фото Червоної планети.
Зазначається, що вже сьогодні марсіанський гелікоптер спробує здійснити свій 45- й авіарейс.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2022-го року, після майже 7 місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.
Фото: NASA