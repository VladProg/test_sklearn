Нацкомісія, що здійснює державне регулювання у сферах енергетики та комунальних послуг, ухвалила рішення накласти на ПрАТ «ДТЕК Київські електромережі» та АТ «ДТЕК Одеські електромережі» штраф у розмірі 85 тис. грн. за недотримання справедливих графіків відключень.

Як повідомляє Укрінформ, таке рішення НКРЕКП прийняла на засіданні 24 січня.
За результатами перевірок встановлено, що ці підприємства допустили порушення вимог Закону України «Про ринок електричної енергії», Кодексу систем розподілу та не дотримувались Ліцензійних умов з розподілу електричної енергіїіки відключень електропостачання споживачам.
Комісія зобов’язала компанії надалі дотримуватись справедливих графіків відключень, а також належно інформувати споживачів про перерви електропостачання.
Крім того, НКРЕКП наклала на керівників згаданих підприємств штрафи у 1700 грн.
Як повідомлялося, минулого тижня Національна комісія, що здійснює державне регулювання у сферах енергетики та комунальних послуг, ухвалила рішення накласти на «Вінницяобленерго», «Чернівціобленерго» та «Волиньобленерго» санкції у вигляді штрафу у розмірі 85 тис. грн. за недотримання справедливих графіків відключень.