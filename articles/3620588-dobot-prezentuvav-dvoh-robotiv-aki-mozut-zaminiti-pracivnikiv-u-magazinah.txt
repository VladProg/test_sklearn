Китайська компанія Dobot представила двох роботів для виконання невеликих завдань, серед яких приготування кави, коктейлів, морозива, локшини, смаженої курки тощо.

Як передає Укрінформ, про це повідомляє Kiosk Marketplace.
Пристрої Nova 2 і Nova 5 стали першими двома моделями серії Nova, які можуть підіймати вантажі до 2 кг і 5 кг відповідно.
Вони також мають можливість замінювати працівників, щоб допомогти компаніям зменшити операційні витрати та прямі людські контакти.
Щоб краще задовольнити потреби роздрібної торгівлі, серія Nova контрастує з жорсткою філософією дизайну промислових роботів, і пропонує налаштування кольору, щоб краще вписуватися в роздрібні магазини заради клієнтів.
Серія Nova також компактніша за аналогічних промислових роботів і може розміститися на одному квадратному метрі простору.
Для програмування робота Nova не потрібні знання кодування, а налаштування роботів займає всього 10 хвилин.
Серія Nova має функції безпеки, завдяки яким визначає рух людини та зупиняє роботу через 0,01 секунди після виявлення контакту з людиною. У разі відключення електроенергії Nova автоматично зупиняється на місці.
Як повідомляв Укрінформ, американська компанія Amazon представила робота Sparrow, який використовує штучний інтелект для виконання повсякденних завдань на її складах.
Фото: Dobot