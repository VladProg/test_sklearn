Україна домовилася про резервування та фінансування закупівлі додаткових обсягів газу.

Про це повідомив голова правління НАК «Нафтогаз України» Олексій Чернишов у Фейсбуці, передає Укрінформ.

«Під час Всесвітнього економічного форуму мав конструктивні зустрічі з міжнародними установами та провідними енергетичними компаніями. Домовилися про резервування додаткових обсягів газу, необхідних Україні для завершення цьогорічного опалювального сезону», - повідомив Чернишов.
Він зазначив, що в результаті цих та попередніх домовленостей маємо:

з Європейським банком реконструкції та розвитку (EBRD) домовилися про механізми фінансування закупівлі необхідних Україні додаткових обсягів газу;
з нашими західними партнерами — ЄБРР, Норвегією, США, Німеччиною, Францією, Канадою та Великою Британією — про фінансування закупівлі;
з провідними нафтогазовими компаніями — про резервування необхідних обсягів.

Як повідомлялось, щоб зробити проходження опалювального сезону більш сталим НАК «Нафтогаз України» в кінця грудня домовився про додаткову поставку майже пів мільярда кубів газу.
Зокрема, близько 350 млн куб. м газу від норвезької державної енергетичної компанії Equinor та 100 млн куб. м газу від авторизованих Європейським банком реконструкції та розвитку продавців.

Фото: Олексій Чернишов / Фейсбук