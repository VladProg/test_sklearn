Ломаченко у своєму останньому бою переміг американця Джемейна Ортіса.

Промоутер Боб Арум розповів, коли буде офіційно оголошено про поєдинок між абсолютним чемпіоном у легкій вазі Девіном Хейні та українцем Василем Ломаченком, повідомляє Boxing News 24/7, передає Укрінформ.
«Ми дивимося на кінець травня, як на кінцеву дату для їхнього протистояння. Офіційно ми можемо оголосити про бій Ломаченка – Хейні протягом тижня», - сказав Арум.
Раніше повідомлялося, що поєдинок Ломаченко – Хейні відбудеться 20 травня. Арум заявляв, що бій може відбутися на Близькому Сході, у Лас-Вегасі чи Нью-Йорку.
Як повідомляв Укрінформ, Ломаченко у своєму останньому бою переміг американця Джемейна Ортіса. Для українця це був перший та єдиний поєдинок протягом 10 місяців.
Фото: Getty Image