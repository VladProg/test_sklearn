Шахтоуправління «Покровське» у березні запускає в роботу нову лаву, а до кінця року в експлуатацію буде введено ще три очисних забої.

Про це повідомляє пресслужба «Метінвест Покровськвугілля», передає Укрінформ.
«Першою буде 9 північна лава блоку 10. Вугілля на-гора видаватимуть із вибою вже у березні. А там його понад мільйон тонн», - йдеться в повідомленні.
У жовтні підприємство запустити в роботу ще два очисних забої. Виробку у четвертій лаві заплановано на грудень 2023 року.
ПрАТ «Шахтоуправління «Покровське» є найбільшою в Україні вугільною шахтою, проєктна потужність - 2,1 млн т/рік. Промислові запаси вугілля становлять понад 200 млн т.
Як повідомлялося, до 2032 року Міністерство енергетики планує побудувати два нових атомних блоки та запустити пілотні проєкти малих модульних реакторів.
Фото: «Метінвест Покровськвугілля»