Літак VMS Eve компанії Virgin Galactic британського мільярдера Річарда Бренсона здійснив перший політ з жовтня 2021 року.

Як передає Укрінформ, про це повідомляє SpaceNews.
У середу, 15 лютого, VMS Eve вилетів з космодрому Мохаве в штаті Каліфорнія о 20:30 за київським часом.
Він пролетів понад дві з половиною години, перш ніж приземлитися назад на космодромі. Літак досяг висоти 12 650 метрів.

Зазначається, що цей політ став першим для VMS Eve після того, як він здійснив політ до Мохаве з космодрому Америка в штаті Нью-Мексико в жовтні 2021-го року.
Virgin Galactic провела масштабний ремонт літака, коли він перебував у Мохаве, зокрема замінила центральну частину, де кріпиться космічний літак SpaceShipTwo.
До слова, 5 серпня Virgin Galactic заявила, що вимушена була перенести свої послуги комерційного космічного туризму на другий квартал 2023 року замість першого.
Як повідомляв Укрінформ, влітку минулого року засновник компанії Virgin Galactic Річард Бренсон приїжджав до України. Президент Володимир Зеленський тоді зазначив, що візит мільярдер є черговим свідченням того, що світ і відомі люди підтримують нашу державу.
Фото: Virgin Galactic