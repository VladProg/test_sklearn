У суботу, 3 грудня, завершується реєстрація на VІ щорічний міжнародний форум «Креативна Україна: Сила стійкості».

Як передає Укрінформ, про це Міністерство культури та інформаційної політики повідомляє у Телеграмі.
Цього року форум присвячений темі, яка стосується ролі креативних індустрій та культури України в сучасних реаліях.
Серед тем форуму: тенденції розвитку; пріоритетні напрямки підтримки; можливі інструменти для посилення спроможності; роль цих індустрій у сприянні подолання наслідків складної ситуації, яка відбувається в Україні.
Як повідомляв Укрінформ, Міністерство культури та інформаційної політики 7-8 грудня проведе VІ щорічний міжнародний форум «Креативна Україна: Сила стійкості» - 2022. Захід відбудеться у змішаному форматі - онлайн та офлайн.