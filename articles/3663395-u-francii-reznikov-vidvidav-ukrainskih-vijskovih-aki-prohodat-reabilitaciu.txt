У Франції міністр оборони України Олексій Резніков відвідав українських військових, які проходять реабілітацію в госпіталі Персі.

Як передає Укрінформ, про це Міністерство оборони України повідомляє у Телеграмі.

Відео: МОУ, Телеграм
“У ході візиту до Франції міністр оборони України Олексій Резніков та міністр оборони Франції Себастьєн Лекорню відвідали українських військових, які проходять реабілітацію у госпіталі Персі”, - йдеться у повідомленні.
Міністри поспілкувалися з воїнами та нагородили захисників України.
Міністерство оборони Франції з червня минулого року організовує допомогу українським пораненим.
Як повідомляв Укрінформ, у Парижі міністри оборони України та Франції Олексій Резніков і Себастьян Лекорню обговорили потреби Збройних сил України.