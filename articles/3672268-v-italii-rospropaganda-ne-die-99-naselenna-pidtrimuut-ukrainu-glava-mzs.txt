російська пропаганда не становить жодних проблем для Італії, адже жителі країни не дивляться росТБ та підтримують Україну.

Як повідомляє власний кореспондент Укрінформу, про це сказав міністр закордонних справ і міжнародної співпраці Італії Антоніно Таяні у ході панелі «Здійснення мрії: до європейського стратегічного суверенітету» на Мюнхенській безпековій конференції.


«99% італійців підтримують Україну. Як на мене, російська пропаганда не існує в моїй країні, це не є проблемою», - зазначив глава МЗС, відповідаючи на запитання народної депутатки України Єлизавети Ясько про вплив російської пропаганди та дезінформації на італійське суспільство.


На зауваження про те, що російські телеканали доступні для перегляду в Італії, міністр запевнив, що їх ніхто не дивиться: «Ми не близькі до росії. Ніхто не дивиться російського телебачення, не читає російських газет. Це не проблема для нас».
У цьому контексті Таяні також нагадав про відданість Італії боротьбі з російськими олігархами, зокрема у фінансовій сфері.




Як повідомляв Укрінформ, Європейська народна партія, найбільша група у Європарламенті, скасувала візит до Неаполя після неприйнятних заяв Сільвіо Берлусконі на адресу Володимира Зеленського. Колишній прем’єр Італії, зокрема, розкритикував чинну главу уряду Джорджу Мелоні за зустріч із Президентом України у Брюсселі. Берлусконі також заявив, що якби Зеленський «припинив атакувати Донбас», війни б не було.


У відповідь на заяви Берлусконі уряд Італії заявив, що країна твердо та переконливо підтримує Україну.
Фото: Council Of The European Union