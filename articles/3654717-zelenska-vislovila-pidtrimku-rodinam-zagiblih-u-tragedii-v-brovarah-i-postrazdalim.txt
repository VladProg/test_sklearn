Дружина Президента Олена Зеленська висловила підтримку родинам загиблих в катастрофі гелікоптера у Броварах і побажала одужання усім постраждалим.

Про це вона зазначила у Твіттері, передає Укрінформ.
"Дуже важкий день для України. В авіакатастрофі ми втратили голову МВС і його колег, та найбільша трагедія – що загинули діти. Вони мають безкінечну віру в те, що ми, дорослі, зможемо їх захистити. Мої думки – з родинами загиблих. Бажаю якнайшвидшого одужання постраждалим", - написала перша леді.
Як повідомлялося, у середу в Броварах на Київщині поряд із дитячим садком та житловим будинком упав гелікоптер.
Унаслідок авіакатастрофи загинули міністр внутрішніх справ Денис Монастирський, його перший заступник Євгеній Єнін та державний секретар МВС Юрій Лубкович.
За попередніми даними, відомо про 16 загиблих, серед яких троє дітей.