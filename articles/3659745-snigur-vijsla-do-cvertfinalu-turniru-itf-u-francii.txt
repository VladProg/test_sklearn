Українка Дар'я Снігур виграла другий матч поспіль на турнірі Міжнародної федерації тенісу (ITF) в Андрезьйо-Бутеон, розташованому у французькому департаменті Луара.

За вихід до чвертьфіналу змагань посіяна під 6-м номером Снігур за 1,5 години переграла швейцарку Сьюзан Бандеккі - 6:3, 6:3, передає Укрінформ.
Путівку до півфіналу Снігур розіграє з Зейнеп Сонмез із Туреччини, яка завдала поразки росіянці Єріці Андреєвій - 6:4, 7:6 (7:4).
Турнір в Андрезьйо-Бутеоні завершиться 29 січня.
Фото: UK Sports News.