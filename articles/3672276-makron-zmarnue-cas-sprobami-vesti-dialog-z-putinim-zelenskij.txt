Міжнародна спільнота не зможе змінити позицію російської федерації, і з путіним марно вести переговори.

Як передає Укрінформ, про це Володимир Зеленський сказав в інтерв’ю італійській газеті Corriere della Sera.
Відповідаючи на запитання, чи згоден він з пропозицією президента Франції Еммануеля Макрона залишити відкритою можливість вести діалог з путіним, Президент України зазначив: "Це буде марний діалог, насправді Макрон марнує свій час. Я дійшов висновку, що ми не здатні змінити ставлення росії. Якщо вони вирішили ізолюватися, мріючи про відновлення старої радянської імперії, то ми нічого не можемо з цим зробити, це їхня справа – співпрацювати чи ні зі спільнотою націй на основі взаємної поваги".
Глава держави також констатував, що рішення розпочати війну проти України "маргіналізувало путіна".
Як повідомляв Укрінформ, Еммануель Макрон заявив, що хоче перемоги України у війні, але не бажає, аби росія “була розчавлена”.
Фото: Philippe Wojazer/Pool