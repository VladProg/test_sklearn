Директор "Ла Скала" Домінік Меєр заявив, що відкриття сезону славетного театру російською оперою "Борис Годунов" не сприятиме російській пропаганді.

Проце він заявив у контексті заяв консула України в Мілані Андрія Картиша, передає Укрінформ із посиланням на ANSA.
“Ми не будемо робити жодної пропаганди для путіна”, - сказав Меєр.

Фото: ANSA

Він також заявив, що в опері “Борис Годунов” Модеста Мусоргського "немає нічого проти України", це "великий шедевр", а вистава готувалася три роки.
Як повідомлялося, генеральний консул України в Мілані Андрій Картиш у листі до директора "Ла Скала" Домініка Меєра, мера Мілана Джузеппе Сала та губернатора Ломбардії Аттіліо Фонтана закликав "переглянути" репертуар театру та не відкривати сезон 7 грудня оперою "Борис Годунов", а також уникати російських постановок, аби не сприяти "пропагандистським елементам".
На тлі загарбницької війни росії проти України міланський оперний театр "Ла Скала" вперше за 200 років розпочне свій сезон російською оперою "Борис Годунов" Мусоргського. У балетний сезон також увійдуть “Лускунчик” й “Лебедине озеро” Петра Чайковського та “Ромео і Джульєтта” Сергія Прокоф’єва.