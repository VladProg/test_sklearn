Футболістки дівочої збірної України WU17 нинішнього року візьмуть участь у матчах Ліги В другого етапу відбору Євро-2023 і спробує повернутися до найвищого дивізіону.


Перший збір підопічні Сергія Сапронова розпочнуть 26 лютого, після чого на початку березня на команду очікує другий етап відбору в Лізі В Євро-2023,Є передає Укрінформ.
«Синьо-жовті» виступлять у групі 6 разом із командами Болгарії та Латвії. Турнір пройде в Болгарії в період із 3-го до 9 березня.
«Налаштовуватимемося на здобуття першого місця, що дозволить повернутися в Лігу А. Для цього докладемо максимум зусиль. Можливо, уже у квітні 2023 року, якщо дозволить ситуація, на Кубку розвитку в Румунії переглянемо ще одну групу юних футболісток уже з прицілом на виступ у першому раунді відбору до наступного континентального чемпіонату», - розповів Сергій Сапронов.
Фото: uaf.ua.