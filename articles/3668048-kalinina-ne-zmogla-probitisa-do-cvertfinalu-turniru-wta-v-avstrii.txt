Перша «ракетка» України Ангеліна Калініна достроково завершила виступ на турнірі Жіночої тенісної асоціації - Upper Austria Ladies Linz - у Лінці (Австрія) із призовим фондом $259,3 тис.

У матчі за вихід до 1/4 фіналу посіяна під 4-м номером Калініна поступилася Анні-Лєні Фрідсам із Німеччини - 3:6, 5:7, передає Укрінформ.
Зазначимо, що Фрідсам у тандемі з українкою Надією Кіченок сьогодні розіграють путівку до чвертьфіналу парного розряду з китайсько-російським дуетом Хань Сіньюнь - Лідія Морозова.
Хардовий турнір у Лінці триватиме до 12 лютого.
Фото: Getty Images.