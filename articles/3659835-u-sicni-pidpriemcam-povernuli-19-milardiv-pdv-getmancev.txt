Обсяг відшкодування податку на додану вартість у січні прогнозується на найбільшому з початку 2022 року рівні.

Як передає Укрінформ, про це в Телеграмі повідомив голова комітету Верховної Ради України з питань фінансів, податкової та митної політики Данило Гетманцев.
«Цього місяця очікується найбільше відшкодування ПДВ з початку 2022 року», - йдеться в повідомленні.
За інформацією Гетманцева, станом на 26 січня підприємцям вже відшкодовано 19 млрд грн.
Раніше максимального рівня відшкодування податку на додану вартість сягнуло в жовтні 2022 року – тоді бізнесу повернули 3,6 млрд грн.
Як повідомлялося, в Україні спостерігається тенденція до зменшення кількості заблокованих податкових накладних - у січні заблокованими залишаються 0,99% документів проти 1,75% у листопаді.