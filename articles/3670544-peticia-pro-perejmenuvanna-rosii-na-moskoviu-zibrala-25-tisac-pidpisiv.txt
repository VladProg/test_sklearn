Петиція про переменування росії на московію набрала 25 тисяч підписів, і тепер її має розглянути Президент Володимир Зеленський.

Як передає Укрінформ, петиція розміщена на сайті ОП.
“Історичною назвою росії є московія. Те саме стосується державних утворень московського князівства, московського царства, імперії. 22 жовтня 1721 року, тобто 301 рік тому, московський цар Петро І проголосив московське царство "российской империей". Лише 301 рік існує "росія", — написала авторка Валерія Шахворостова.
Вона зауважила, що зміна назви дала підстави для подальшого загарбання історії Русі. Зокрема, для іноземців Rus (Русь) та назви russia, russie, russland (росія) мають майже тотожний вигляд.
«Це призводить до плутанини на міжнародному рівні. Пишуться художні книги, знімаються фільми, де росія представлена як Русь, що неприпустимо», - додала авторка.


Вона наголосила, що офіційна зміна назви росії на московію потужним інформаційним ходом на України на міжнародному рівні.
Як повідомляв Укрінформ, Президент України Володимир Зеленський доручив Голові Верховної Ради Руслану Стефанчуку опрацювати петицію щодо позбавлення мандатів всіх народних депутатів від забороненої партії «Опозиційна платформа – За життя».