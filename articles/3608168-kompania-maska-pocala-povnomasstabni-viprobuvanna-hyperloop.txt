Американська компанія The Boring Company Ілона Маска заявила про початок повномасштабних випробувань швидкісної транспортної системи Hyperloop.

Як передає Укрінформ, про це повідомила компанія у Твіттері.

«Розпочато повномасштабне випробування Hyperloop», - заявили в The Boring Company.
Зазначається, що до свого поста у соцмережі компанія також прикріпила дві світлини, на яких видно електромобіль Tesla у Hyperloop.
Як відомо, концепцію транспортної системи Hyperloop у 2013 році запропонував американський підприємець Ілон Маск. Вона передбачає створення системи, в якій пасажирські капсули переміщаються по трубах зі зниженим тиском на швидкості, близькій до швидкості звуку. Передбачається, що розвиток Hyperloop дозволить істотно прискорити переміщення людей і зменшити затори на дорогах.
Як повідомляв Укрінформ, 27 жовтня Ілон Маск завершив угоду про купівлю компанії Twitter вартістю 44 млрд дол. Негайно після придбання Twitter він розпустив раду директорів, зміцнивши контроль над компанією.