російські та білоруські спортсмени не будуть допущені до участі у III Європейських іграх Краків-Малопольща в 2023 році. Такою є принципова позиція Польщі і Польського олімпійського комітету.

Про це написав у Фейсбуці посол України у Польщі Василь Зварич, передає Укрінформ.


За словами дипломата, у розвиток ініціативи Президента України щодо недопущення участі росіян і білорусів в Олімпійських Іграх у Парижі 2024 року він зустрівся з президентом Польського олімпійського комітету Анджеєм Красніцьким.

“Отримав однозначні запевнення у повній підтримці позиції України щодо недопуску росіян і білорусів на ігри в Парижі. Уже на III Європейські ігрм Краків-Малопольща 2023 їх допущено не буде, і це - принципова позиція”, - підкреслив Зварич.
Він запевнив, що з польською стороною й надалі координуватимуться зусилля для досягнення справедливого рішення МОК у справі недопущення російських та білоруських спортсменів до олімпійських кваліфікацій.
Зварич додав, що країни, які нищать спортивну інфраструктуру України, вбивають спортсменів і позбавляють їх можливостей тренуватися на спортивних майданчиках, мають бути ізольовані від цивілізованого світу спорту, доки не припинять збройну агресію проти України.
Нагадаємо, III Європейські ігри Краків-Малопольща відбудуться у Кракові та Малопольському воєводстві упродовж 21 червня – 2 липня. У них візьмуть участь команди 50 країн, які змагатимуться у трьох десятках спортивних дисциплін. Попередні Європейські ігри відбулися у Баку 2015 року та Мінську 2019-го.
Фото на головній: polscha.travel