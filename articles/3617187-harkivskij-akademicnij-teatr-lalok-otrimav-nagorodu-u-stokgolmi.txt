Харківський державний академічний театр ляльок імені В. А. Афанасьєва став одним з лауреатів премії Фонду Мікаеля Нюквіста (Michael Nyqvist Foundation Award) у шведському Стокгольмі.

Про це повідомляє пресслужба Міністерства культури та інформаційної політики, передає Укрінформ.
«Харківський державний театр ляльок грає так, що зворушує та захоплює, долає кордони та об’єднує людей. З твердою вірою в цілющу силу мистецтва Харківський державний театр ляльок попри складну ситуацію в місті та попри постійні обстріли російської армії протягом весни та літа 2022 року зумів провести вистави для дітей та дорослих. З незламним оптимізмом у майбутнє та надією на мир ці вистави демонструвалися в метро, лікарнях та інших тимчасових місцях скупчення людей», - зазначають у Фонду.

Премія Фонду Мікаеля Нюквіста присуджується акторам і театральним колективам, які поділяють переконання, що акторство може об’єднувати людей. Щорічно у листопаді визначають одного переможця зі Швеції й одного – з іншої країни. Переможців обирають члени правління Фонду та переможці попередніх років.
Переможцем 2022 року зі Швеції став актор Хенрік Дорсін.
Мікаель Ніквіст був всесвітньо відомим шведським актором. Він дуже свідомо ставився до своєї професії та вважав, що акторська майстерність функціонує як міст між людьми, створюючи емпатію та розуміння та усуваючи конфлікти.
Фото: МКІП