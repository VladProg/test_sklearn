Всесвітньо відомий британський художник Бенксі представив нову мистецьку роботу, яка висвітлює домашнє насильство над жінками.

Як передає Укрінформ, про це повідомляє Independent.
У вівторок, 14 лютого, невловимий художник опублікував у соціальних мережах зображення графіті, створеного на білій стіні.
На картині під назвою “Туш до Дня святого Валентина” зображена усміхнену домогосподарку п’ятдесятих років у жовтих рукавичках для миття посуду та одягнутого на сукню фартуха. Жінка ніби штовхає свого чоловіка у морозильну камеру. У героїні графіті набрякле око і відколотий зуб.

Перед зображенням домогосподарки на землі знаходиться сміття, зокрема зламане садове крісло, синій ящик та порожня пляшка від пива.
Мурал вважається особливим посилом, щоб привернути увагу до проблеми з насильством над жінками в День святого Валентина — коли велика увага пар приділяється романтичному коханню.
Сам мурал розташований на стіні у графстві Кент.
Як повідомляв Укрінформ, Бенксі виставив на продаж 50 своїх робіт-трафаретів, прибуток від продажу яких передасть на допомогу Україні.
Ба більше, наприкінці 2022 року Бенксі створив мурал в Україні на зруйнованій російськими загарбниками будівлі у Бородянці.
Фото: Instagram/banksy