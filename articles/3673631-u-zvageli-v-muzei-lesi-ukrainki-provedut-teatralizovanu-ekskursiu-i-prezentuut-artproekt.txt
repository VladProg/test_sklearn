У Звягелі на Житомирщині у день народження Лесі Українки, 25 лютого, проведуть театралізовану екскурсію, благодійну лотерею на підтримку ЗСУ та презентують арт-проєкт.

Про це у Фейсбуці повідомив Літературно-меморіальний музей Лесі Українки у Звягелі, передає Укрінформ.
У музеї відбудеться театралізована екскурсія, а також відбудеться презентація арт-проєкту «10 облич Лесі» та виставки «Родинні реліквії Драгоманових-Косачів».



У межах святкових заходів також пройдуть виставка фотопортретів військовослужбовців 30-ї окремої механізованої бригади ім. К.Острозького, арт-плакатів учасників конкурсу «Слово – наша зброя» та благодійна лотерея на підтримку ЗСУ «Разом до перемоги».
Українська письменниця, перекладачка, фольклористка, культурна діячка Леся Українка (справжнє ім'я – Лариса Петрівна Косач) народилася 25 лютого 1871 року у Звягелі. У місті функціонують літературно-меморіальний музей Лесі Українки та Музей родини Косачів-Драгоманових.
Фото із соцмереж