Українець був в оренді в угорської команди.

«Фехервар» оголосив на своєму сайті про припинення співпраці з орендованим у «Динамо» півзахисником Богданом Лєднєвим, передає Укрінформ.
24-річний українець виступав за угорський клуб з січня 2022 року, зробив 4 асисти у 23 матчах.
«Динамо» про повернення футболіста поки не оголошувало. Раніше повідомлялося, що в угорців було право викупити хавбека за 2 мільйони євро.
Лєднєв, найімовірніше, поїде з «Динамо» на збори в Туреччині.
Фото: Getty Images