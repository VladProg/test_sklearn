Фонд гарантування вкладів фізичних осіб 23 – 27 січня 2023 року планує продає активи 5 банків, що ліквідуються, на суму 3,81 млрд грн.



Як передає Укрінформ про це повідомляє пресслужба Фонду гарантування.
"Протягом поточного тижня (23 – 27 січня 2023 року) запланований продаж активів 5 банків, що ліквідуються Фондом гарантування вкладів. Початкова ціна реалізації усіх лотів становить 3 810,4 млн грн", - йдеться в повідомленні.
Із них на суму 3 304,2 млн грн виставлено на продаж права вимоги за кредитами, і 396,4 млн грн – початкова ціна виставлених на продаж об’єктів нерухомого майна, земельних ділянок та інших основних засобів. Дебіторська заборгованість перед банками виставлена на продаж за 109,8 млн грн, і цінні папери – за 0,1 млн грн.
Так, упродовж тижня заплановано продаж активів таких банків: АТ «МР Банк» – на загальну суму 2 150,5 млн грн. Із них на суму 2 051,4 млн грн виставлено на продаж права вимоги за кредитними договорами та на 99,1 млн грн – нерухоме майно, земельні ділянки, авто та інші основні засоби банку; ПАТ «Промінвестбанк» – на загальну суму 1 355,4 млн грн. Із них на суму 1 085,5 млн грн на продаж виставлено права вимоги за кредитами, і на суму 160,1 млн грн – нерухоме майно, земельні ділянки, авто та інші основні засоби; АТ «Мегабанк» - на загальну суму 301,1 млн грн; АТ «КБ «Земельний капітал» - на суму 3,1 млн грн та ПАТ «Златобанк» - на суму 0,3 млн грн.
Як повідомляв Укрінформ, Фонд гарантування вкладів фізичних осіб у 2022 році продав активи банків, що ліквідуються, на 1,57 млрд грн, майже 70% із яких надійшло від реалізації активів «Промінвестбанку».