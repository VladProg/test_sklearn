У понеділок, 3 жовтня, віцепрем’єр-міністр – міністр цифрової трансформації Михайло Федоров представить важливий інструмент підтримки української економіки - військові облігації в застосунку “Дія”.

Як передає Укрінформ, про це Мінцифри повідомляє у Телеграмі.
“Кожен зможе придбати їх у кілька кліків та інвестувати свої гроші для підтримки економіки, армії, звільнення окупованих територій та наближення перемоги“, - ідеться у повідомленні.
Про те, які облігації можна буде придбати в “Дії” та як працюватиме депозит на перемогу, можна буде дізнатися під час брифінгу, який розпочнеться о 12:30. Акредитація засобів масових інформацій - за посиланням.
Мінцифри реалізує послугу спільно з Міністерством фінансів, Національною комісією з цінних паперів та фондового ринку і Національним банком України.
Як повідомляв Укрінформ, 20 вересня Федоров поінформував, що у застосунку "Дія" з'явиться послуга купівлі військових облігацій, яка дозволить спонсорувати перемогу України над російськими загарбниками й отримати від цього гарантований прибуток. Кожна облігація матиме назву тимчасово захопленого міста.