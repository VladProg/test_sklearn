У режимі ZOOM-конференції 13 січня відбулася ХХХVIII позачергова генеральна асамблея Національного олімпійського комітету України.


Участь у заході взяли 108 членів НОК, передає Укрінформ.
Під час засідання були розглянуті основні організаційні питання, в тому числі фінансовий звіт, план бюджету організації на 2023 рік та кадрові проблеми.
За словами президента НОК України Вадима Гутцайта, у поточному році планується збільшити допомогу федераціям та обласним відділенням на 30%, розмір стипендій для атлетів - стипендіатів обласних відділень зросте більше ніж на 75%, вдвічі збільшиться підтримка НОК для ФСТ та відомств.
Віцепрезидентом НОК України обрано Олександра Крикуна - відомого легкоатлета, призера Олімпійських ігор. Більшістю голосів до складу виконкому НОК України також обрано Юрія Копитка.
Вадим Гутцайт подякував усім за участь і наголосив, що попереду багато роботи. «Рухаємося далі. Нам треба працювати на Перемогу - спортивну та України!», - сказав він.
Фото: facebook.com/olympicua.