Делегати з’їзду суддів обрали ще двох членів Вищої ради правосуддя.

Про це повідомила пресслужба Ради суддів, передає Укрінформ.
“Обраними членами ВРП за результатами таємного голосування стали: Бондаренко Тетяна Знаменівна - суддя Миколаївського апеляційного суду; Ковбій Олена Василівна - суддя Херсонського окружного адміністративного суду”, - йдеться у повідомленні.

Для обрання ще одного члена ВРП у четвер, 12 січня, буде проведено третій тур виборів.
Як повідомляв Укрінформ, ХІХ з'їзд суддів України, який має обрати вісьмох членів Вищої ради правосуддя, розпочався 11 січня. Того дня за квотами від судів різних юрисдикцій обрали п’ятьох членів ВРП: суддю Харківського апеляційного суду Аллу Котелевець; суддю Касаційного цивільного суду у складі Верховного Суду Григорія Усика; суддю Львівського окружного адміністративного суду Олександра Сасевича; суддю Господарського суду Донецької області Юлію Бокову і суддю Північного апеляційного господарського суду Ольгу Попікову.
Фото: rsu.gov.ua