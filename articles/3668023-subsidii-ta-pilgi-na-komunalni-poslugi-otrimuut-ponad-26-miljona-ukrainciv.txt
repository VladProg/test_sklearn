У січні житлові субсидії та пільги отримували понад 2,6 млн українців, з них майже 1,8 млн отримують кошти через уповноважені банки.

Про це повідомляє Пенсійний фонд України, передає Укрінформ.
За даними ПФУ, станом на 6 лютого 2023 року загальна чисельність одержувачів житлових субсидій та пільг на оплату житлово-комунальних послуг, придбання твердого та рідкого пічного побутового палива і скрапленого газу становить 2 659,1 тис. осіб.
1 785,0 тис. осіб (67,1%) отримують гроші на рахунки, відкриті в уповноважених банках – Ощадбанк, Приватбанк, Райффайзен банк Аваль та інших.
Ще 874,1 тис. осіб (32,9%) отримують кошти на оплату житлово-комунальних послуг через відділення Укрпошти.
Як повідомлялося, з 1 січня 2023 року пільги на житлово-комунальні послуги надаються виключно у грошовій готівковій формі органами Пенсійного фонду України.