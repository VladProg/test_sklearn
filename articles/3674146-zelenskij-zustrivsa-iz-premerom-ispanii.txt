Президент Володимир Зеленський напередодні річниці повномасштабного вторгнення росії в Україну зустрівся у Києві із Прем’єр-міністром Іспанії Педро Санчесом.

Як передає Укрінформ, про це Зеленський написав у Телеграмі.
"Вітаю в Україні Прем’єр-міністра Іспанії Педро Санчеса. Ваш візит до Києва у переддень 24 лютого, у переддень року нашої незламності, засвідчує, що Україна та Іспанія й надалі разом стоятимуть за свободу України, усієї Європи й кожного народу, який цінує життя, демократію та міжнародний правопорядок, ґрунтований на справедливих правилах", - зазначив Зеленський.

Як повідомляв Укрінформ, Прем’єр-міністр Іспанії Педро Санчес відвідав у четвер Бучу та Ірпінь.
Фото: ОП