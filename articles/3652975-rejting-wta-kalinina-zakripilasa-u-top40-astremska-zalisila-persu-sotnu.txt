Жіноча тенісна асоціація (WTA) представила рейтинг спортсменок напередодні Відкритого чемпіонату Австралії , який стартує 16 січня у Мельбурні.

Перша «ракетка» України Ангеліна Калініна після виходу до чвертьфіналу на турнірі в австралійському Гобарті піднялася на 39-те місце (+1 позиція), передає Укрінформ.
На чотири рядки погіршила своє становище Марта Костюк - 61-те місце, Катерина Байндль додала дві позиції - 95-та, а Даяна Ястремська залишила топ-100, опустившись на 101-е місце (-1).
Леся Цуренко посідає 134-е місце, Дар'я Снігур - 147-е.
Рейтинг WTA продовжує очолювати Іга Швьонтек із Польщі. Другою «ракеткою» світу залишається Онс Жабер з Тунісу, третьою йде американка Джессіка Пегула.
На фото: Ангеліна Калініна (Getty Images).