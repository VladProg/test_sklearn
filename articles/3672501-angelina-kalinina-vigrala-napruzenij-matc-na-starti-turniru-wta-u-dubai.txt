Перша «ракетка» України Ангеліна Калініна (№33 WTA) пройшла стартове коло турніру WTA 1000 у Дубаї (ОАЕ) із призовим фондом $2,788,468.

Ангеліна у трьох сетах обіграла Вероніку Кудерметову (нейтральний статус, 11) - 6:3, 5:7, 7:5, передає Укрінформ.
Суперниці провели на корті 2 години 58 хвилин.
У наступному раунді Калініна зіграє з партнеркою по збірній України Даяною Ястремською (122).
Ястремська у першому матчі основної сітки змогла упевнено перемоги чвертьфіналістку Australian Open-2022 француженку Алізе Корне (60) - 6:2, 6:3.
Змагання Dubai Duty Free Tennis Championships триватимуть до 25 лютого.
Фото: Getty Images.