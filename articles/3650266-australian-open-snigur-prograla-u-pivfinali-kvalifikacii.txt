Українка Дар'я Снігур не змогла пробитися у фінал кваліфікації Відкритого чемпіонату Австралії з тенісу у Мельбурні.

У півфіналі відбору Снігур (№148 світового рейтингу) за 2 години 15 хвилин зазнала поразки від Бренди Фругвіртової з Чехії (№135) - 7:5, 6:7 (3:7), 3:6, передає Укрінформ.
У другому сеті Снігур вела у рахунку 5:1, проте програла пять геймів поспіль.
Путівку до основної сітки Australian Open Фругвіртова розіграє з іспанкою Джессікою Бузас Манейро (№183), яка у свою чергу обіграла австралійку Еллен Перес (№362) - 6:3, 6:2.
Перший у сезоні турнір серії Grand Slam пройде з 16 по 29 січня.
Загальний призовий фонд Australian Open складає 76,5 млн австралійських доларів (1A$=0,67$).
Фото: j48tennis.