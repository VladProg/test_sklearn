Космічний телескоп NASA/ESA Hubble сфотографував емісійну Туманність Тарантул (також відому як NGC 2070), яка розташована у сузір'ї Золота Риба.

Про це повідомила обсерваторія, передає Укрінформ.

Туманність Тарантул — це велика область зореутворення з іонізованого водню, яка знаходиться на відстані 161 000 світлових років від Землі у Великій Магеллановій Хмарі.
Ба більше, її турбулентні хмари газу та пилу можна побачити між кружляючима яскравими новоутвореними зірками цього регіону.
Зазначається, що Туманність Тарантул є знайомим місцем для Hubble, адже це найяскравіша область зореутворення в наших галактичних сусідах і є "домівкою" для найгарячіших і наймасивніших відомих зірок.


Фото: ESA/Hubble & NASA

Відкрив цей об'єкт французький астроном Нікола Луї де Лакай, який уперше спостерігав за об'єктом 1751 року.
Як повідомляв Укрінформ, космічний телескоп NASA/ESA Hubble сфотографував карликову неправильну галактику UGC 7983, яка розташована у сузір'ї Діви.
Перше фото: seti.org