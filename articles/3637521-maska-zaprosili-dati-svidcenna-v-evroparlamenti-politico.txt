Президентка Європарламенту Роберта Мецола надіслала в понеділок листа власникові Twitter мільярдеру Ілону Маску з проханням прибути до Брюсселя для "відвертого публічного обміну думками" із законодавцями.


Про це передає Укрінформ з посиланням на Politico.
"Twitter відіграє центральну роль у демократичному житті Європейського Союзу й забезпечує можливість для громадянського дискурсу, - написала вона. - Twitter не повинен мимоволі стати каталізатором мови ненависті, втручання у вибори та дезінформації".
Зазначається, що в Європі занепокоєні низкою хаотичних і суперечливих заходів Маска, зокрема масовими звільненнями, відстороненням журналістів та зміною в правилах сомережі.
Невідомо, чи прийме Маск запрошення.
У понеділок користувачі Твіттера відповіли «так» на запитання мільярдера, чи повинен він, на їхню думку, піти у відставку з посади генерального директора компанії.