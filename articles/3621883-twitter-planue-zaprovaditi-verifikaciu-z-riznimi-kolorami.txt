Американська компанія Twitter планує впровадити у соцмережі систему верифікації користувачів із позначеннями різними кольорами.

Як передає Укрінформ, про це повідомив новий власник компанії Ілон Маск в коментарі у Твіттері.
“Галочка золотистого кольору для компаній, сірого для представників урядів, синього для окремих осіб (знаменитостей чи ні) і всі підтверджені облікові записи будуть автентифіковані вручну перед активацією перевірки”, - написав він.
Маск додав, що більше подробиць з цього питання буде оголошено наступного тижня.
Він також зазначив, що запуск нової системи верифікації планується запустити вже наступної пятниці.
Як відомо, нині всі перевірені користувачі соцмережі мають галочку синього кольору.