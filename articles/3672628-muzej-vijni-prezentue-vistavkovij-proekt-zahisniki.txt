У виставковому центрі Національного музею історії України у Другій світовій війні 22 лютого презентують проєкт «Захисники», який присвячений до річниці повномасштабного вторгнення росії на територію України.

Як передає Укрінформ, про це повідомляє пресслужба Міністерства культури та інформаційної політики в Телеграмі.
"Проєкт «Захисники» – про мужніх, відважних, сталевих, стійких, сильних, героїчних, красивих. Промовисті фото українських воїнів, які вже понад рік чинять упертий опір тотальному злу, боронять рідну землю й стоять на сторожі безпеки Європи та світу. Світлини зроблено під час музейної експедиції, яка відбулась у липні 2022 року за підтримки Генерального штабу Збройних сил України. Деталі кожного образу відтворено бездоганно. Найвищої якості друк світлин виконаний безкоштовно найкращою у Швеції та Європі фотолабораторією Crimson", - йдеться у повідомленні.

Автор ідеї, куратор – Юрій Савчук.
Проєкт відбудеться за сприяння Генерального штабу Збройних сил України, Міністерства культури та інформаційної політики, Посольства України в Королівстві Швеція.
Як повідомлялося, в паризькій галереї Grand Palais Immersif 20 лютого відбудеться прем’єрний показ серії імерсивних мультимедійних виставок «Україна: Рік незламності, культура спротиву» до річниці повномасштабного вторгнення росії в Україну.
Фото: Суспільне Одеса