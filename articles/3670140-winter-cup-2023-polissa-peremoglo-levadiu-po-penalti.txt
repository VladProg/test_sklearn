В основний час поєдинку в Туреччині команди відзначитися не зуміли.

У Туреччині відбувся матч передсезонного турніру Winter Cup 2023 між командами «Полісся» Житомир та «Левадія» Таллінн, передає Укрінформ.

Полісся в серії пенальті обіграло «Левадію» у своєму другому матчі на турнірі Winter Cup-2023 – 5:4.

Основний час поєдинку закінчився з рахунком 0:0. Житомирці атакували частіше та завдали 9 ударів по воротах естонської команди, три з яких прийшлись в площину. «Левадія» в поєдинку зуміла лише двічі пробити по воротах «Полісся», не влучивши у площину воріт.
У серії пенальті вирішальним став третій удар естонців, який відбив воротар Полісся. Інші гравці точно виконали одинадцятиметрові.

Як повідомляв Укрінформ, «Полісся» вдруге перемагає на турнірі у серії пенальті, і з чотирма очками очолює таблицю Winter Cup-2023. Раніше житомирці так само обіграли «Верес». «Левадія» заробила своє перше очко завдяки нічиїй в основний час.
Фото: t.me/s/football20ua