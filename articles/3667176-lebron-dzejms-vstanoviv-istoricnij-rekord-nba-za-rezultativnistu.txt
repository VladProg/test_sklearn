Форвард «Лейкерс» Леброн Джеймс встановив новий рекорд результативності в історії Національної баскетбольної асоціації - 38 390 очок.

38-річний баскетболіст зумів перевершити досягнення Каріма Абдул-Джаббара від 1988 року (38 387 пунктів), передає Укрінформ.
Леброн Джеймс встановив рекорд під час матчу регулярного чемпіонату НБА, в якому «Лейкерс» на власному паркеті поступився «Оклахомі» - 130:133.
Джеймс набрав у цій грі 38 очок. Переповнена арена в Лос-Анджелесі зустрічала рекорд Леброна оваціями.
Фото: Getty Images.