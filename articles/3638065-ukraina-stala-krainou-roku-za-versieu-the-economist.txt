Впливовий британський щотижневик The Economist назвав Україну державою року-2022.

Про це повідомляє Укрінформ з посиланням на видання.
«Цього року, вперше після того, як ми почали називати країни року у 2013 році, вибір очевидний. Це може бути тільки Україна», - йдеться в повідомленні.


Picking our country of the year for our Christmas double issue is usually hard. But this time the choice was obvious https://t.co/mPkFqd3ZQa
— The Economist (@TheEconomist) December 20, 2022

Зазначається, що протистоянням російському деспоту, українці захистили своїх сусідів, адже якби путін завоював Україну, то наступними його цілями могли стати Молдова чи Грузія, він також погрожував країнам Балтії.
«Українці показали, що брехню можна викрити, а терору – протистояти. Їхня боротьба далека від завершення. Але їхній приклад у 2022 році був неперевершеним» - наголошується в дописі.
Автори відзначають героїзм українського народу, адже путін очікував, що українська армія здасться. "Українці натомість стояли і билися. Президент Володимир Зеленський, відхилив пропозиції Заходу вивезти його з Києва, а звичайні українці виявляли подібну мужність", - зазначає видання.
По-друге, винахідливість: українці врахували слабкі сторони своїх ворогів і швидко навчилися використовувати нову зброю, яку постачає Захід, додають автори.
Український народ також продемонстрували стійкість, підкреслюється в обґрунтуванні вибору.
«Здається, жахи, яких путін завдає їм, не вплинули на їхній моральний дух», - зазначається у статті.
Журналісти та редактори також підкреслюють, що українці за кількома винятками не відповіли воєнними злочинами на воєнні злочини своїх ворогів. Російські війська регулярно бомбили мирних жителів, катували полонених і грабували села, водночас російські військовополонені вражені тим, як добре з ними поводяться.
«Це значною мірою через те, що Україна, попри те, що стверджує пан путін, не є нацистською державою, а є демократичною державою, де людські життя мають значення. У неї є свої недоліки, зокрема корупція, але її уряд і народ відкидали путінізм ще до війни, а тепер вони відкидають його ще рішучіше», - зазначається у дописі.
Як повідомлялося, Президент Володимир Зеленський і народ України стали лауреатами престижної Міжнародної премії Карла Великого.