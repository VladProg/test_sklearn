В Україні зняли фільм про каральну медицину радянської влади. Нині стрічка «Божевільні» перебуває у пост-продакшн.

Про це в Івано-Франківську на пресконференції з нагоди допрем’єрного показу фільму «Щедрик» розповів продюсер Тарас Босак, передає Укрінформ.
«У пост-продакшн наразі перебуває фільм під назвою «Божевільні». Це про каральну медицину кінця 70-х, 80-х років, про радянську владу, яка була доволі не прихильна до тих, хто думає інакше», - зазначив продюсер.
За його словами, фільм «Божевільні» - це історична драма з елементами екшн. Очікують, що фільм вийде наприкінці 2023 року.
«Зйомки вже відбулися. Ми знімали минулого літа», - додав Босак.
Тарас Босак – один із продюсерів фільму «Щедрик», який вийде на екрани українських кінотеатрів 5 січня.
Фото: Держкіно