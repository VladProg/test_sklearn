Глава Офісу Президента Андрій Єрмак вважає, що Україна має стати членом НАТО, щоб не допустити повторення масштабної агресії з боку рф у майбутньому.

Про це він сказав сьогодні під час спілкування з журналістами в Києві, передає кореспондент Укрінформу.
За його словами, Україна має стати членом НАТО, щоб не допустити повторення масштабної агресії з боку рф у майбутньому. Тому Україна домагатиметься гарантій безпеки від країн-партнерів.
"Якщо все залишиться, як є, то шанс повторення агресії дуже високий. Тому для нас важливі гарантії безпеки і членство в НАТО", - зауважив глава Офісу Президента.
За словами Єрмака, шансів у війні з НАТО росія не має.
При цьому він сказав: "Сьогодні ми - найкращі іміджмейкери НАТО".
На уточнення, чи це може статися лише після нашої перемоги, Єрмак зазначив, що для України зараз "немає нічого неможливого".
Як повідомляв Укрінформ, підтримка союзниками по НАТО майбутнього членства України в Альянсі залишається незмінною, але зараз головні зусилля країни НАТО зосереджують на підтримці України у боротьбі проти російської агресії.