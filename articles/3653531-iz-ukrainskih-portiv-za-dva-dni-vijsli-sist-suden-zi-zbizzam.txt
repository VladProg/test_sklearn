Із морських портів Одеської області 14 та 15 січня 2023 року вийшли шість суден зі 153 тисячами тонн української агропродукції.

Як передає Укрінформ, про це повідомляє пресслужба Міністерства інфраструктури України у Фейсбуці.
"Зернова ініціатива": за вихідні з портів Великої Одеси вийшли шість суден зі 153 тис. тонн агропродукції для Африки, Азії та Європи", - йдеться у повідомленні.
Зазначається, що одне з суден - це балкер DYMAMIC M, який 27,5 тис. т агропродукції до Лівії.
Наразі в портах Одеської області обробляється 21 судно, ні які буде завантажено 800 тис української агропродукції. «Зерновим коридором» до українських портів рухається одне судно.
Міністерство повідомляє, що у Босфорі зростає черга з суден, які очікують на інспекцію. Станом на 15 січня - в черзі 109 суден, з яких 22 завантажені агропродукцією. У відомстві наголошують, що російська делегація продовжує гальмувати інспекції та відмовляється працювати після 15.30. Наразі зареєстровано лише 2 судна із 81, які заявили про участь у "зерновій ініціативі".
З 1 серпня з портів Одещини вийшли 653 судна, які експортували 17,5 млн т українського продовольства до країн Азії, Європи та Африки.
Як повідомляв Укрінформ, у Стамбулі 17 листопада Україна, Організація Об‘єднаних Націй і Туреччина домовилися про продовження "Ініціативи з безпечного транспортування агропродукції через Чорне море" ще на 120 днів. Вона розпочала роботу 22 липня, а перше судно з українським продовольством в її межах вийшло з порту Одеси 1 серпня.
Фото: Мінінфраструктури, Фейсбук