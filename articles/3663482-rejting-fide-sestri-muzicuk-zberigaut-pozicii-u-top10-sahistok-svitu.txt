Міжнародна федерація шахів (ФІДЕ) представила рейтинг-лист станом на 1 лютого.

У першу десятку списку у жінок, як і раніше, входять дві українки - ексчемпіонка світу Марія Музичук (коефіцієнт 2523) та її старша сестра Анна Музичук (2522), які посідають 8-е та 9-е місця відповідно, передає Укрінформ.
Жіночий рейтинг очолює китаянка Хоу Іфань (2638).
У першій сотні найсильніших шахісток світу, окрім сестер Музичук, ще три представниці України: 25. Анна Ушеніна (2454), 27. Юлія Осьмак (2449), 44. Наталія Букса (2405).
У чоловіків впевнено лідирує чемпіон світу норвежець Магнус Карлсен (2852).
У світову сотню входять вісім шахістів України: 34. Павло Ельянов (2706), 64. Ігор Коваленко (2674), 72. Андрій Волокітін (2667), 78. Василь Іванчук (2664), 92. Руслан Пономарьов (2655) Ілля Нижник (2654), 98. Антон Коробов (2649), 99. Юрій Криворучко (2649).
На фото: Марія Музичук (Укрінформ).