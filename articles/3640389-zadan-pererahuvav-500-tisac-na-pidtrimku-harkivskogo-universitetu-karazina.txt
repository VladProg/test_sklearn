Письменник, перекладач, музикант, волонтер Сергій Жадан перерахував 500 тисяч гривень для центральної бібліотеки Харківського національного університету ім. Каразіна.



Як передає Укрінформ, про це Жадан повідомив у Фейсбуці.
«Перерахував на благодійний фонд Каразінського університету 500 000 гривень. Конкретно – хочемо зберегти, підтримати та убезпечити центральну бібліотеку університету, що знаходиться в історичній будівлі, в самому серці міста», - зазначив він.
За словами Жадана, пів мільйона гривень він перерахував зі своїх гонорарів за виступи в Жовтневому палаці та за концерт гурту «Жадан і Собаки» у Франкфурті-на-Одері.
Як повідомляв Укрінформ, корпуси Харківського національного університету ім. Каразіна зазнали суттєвих руйнувань внаслідок авіаударів із боку російських військ.