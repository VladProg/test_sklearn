Компанія SpaceX Ілона Маска вивела на орбіту ще 54 мінісупутники для поповнення орбітального угруповання глобальної мережі інтернет-покриття системи Starlink.

Як передає Укрінформ, про це повідомляє Space.com.
Запуск ракети-носія Falcon 9 відбувся з космодрому у Флориді у понеділок о 03:18 за київським часом.
Зазначається, що перед цим компанія Маска була вимушена через несприятливі погодні умови п’ять разів переносити політ місії з 54 супутниками Starlink на борту. Самі ж супутники досягли запланованої орбіти вже через 15,5 хвилин після запуску.


Photos from tonight’s Falcon 9 launch of Starlink → https://t.co/095WHWN1zX pic.twitter.com/WeKSajbWaa
— SpaceX (@SpaceX) September 19, 2022

Компанія вже відправила на орбіту понад 3 200 супутників Starlink.


Watch Falcon 9 launch 54 Starlink satellites to orbit → https://t.co/bJFjLCilmc https://t.co/iW2zxylKN1
— SpaceX (@SpaceX) September 19, 2022

Нещодавно генеральний директор SpaceX Ілон Маск заявив, що сподівається запустити до 100 місій SpaceX у 2023 році.
Як повідомляв Укрінформ, на початку вересня американська компанія SpaceX вивела на орбіту ще 51 мінісупутник для поповнення орбітального угруповання глобальної мережі інтернет-покриття системи Starlink.
Starlink – це проєкт SpaceX, який за допомогою мережі супутників надає доступ до широкосмугового інтернету. Швидкість такого інтернету до 1 Гбіт/с для кожного абонента, а користуватися ним можна у будь-якій точці Землі.
Фото: SpaceX